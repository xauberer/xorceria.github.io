---
layout: post
title: 'Danse Macabre - Ukraina pod wpływem Obamy-Brzezińskiego i Putina'
published: true
author: sr44089gk0g398f45gi0g9hyg354
comments: false
date: 2014-03-16 06:03:49
tags: [ ]
categories:
    - glosy-ze-swiata
    - ze-swiata
permalink: >
    /pl/danse-macabre-ukraina-pod-wplywem-obamy-brzezinskiego-i-putina
---

  
    
      
        
          
            Poszukiwania godnych zaufania autorytetów w świecie polityki, wyboru stron &#8211; wschodu czy zachodu &#8211; raz po raz kończą się wizjami tańca ze szkieletami. Obecna sytuacja Ukrainy wzmaga to wrażenie.
          
          
          
            Kiedy przegląda się sprawozdania Wikileaks z Iraku, śledzi relacje z rozwoju oraz efektów działania ruchu Occupy Wallstreet, czyta naukowe opracowania na temat Operacji Gladio, słucha wypowiedzi Naomi Klein o doktrynie szoku i kapitalizmie katastrof, bądź Noam&#8217;a Chomsky‚ego o fabrykowaniu zgody, nie sposób w końcu nie zareagować odrazą wobec krypto-faszystowskiej, zaawansowanej mutacji oryginalnych idei kapitalizmu Adama Smith&#8217;a, zawartych w jego &#8222;Wealth of Nations&#8222;, jaką jest neo-liberalne usidlenie demokracji.
          
          
          
            Wyglądanie w stronę NATO jako zbawiciela przed złym, dzikim wschodem, niekoniecznie kończy się dobrze &#8211; o czym wiedzą już od lat mieszkańcy Bośni i Hercegowiny. Mieszkańcy Syrii właśnie putinowskiej dyplomacji zawdzięczają ochronę przed podzieleniem bez reszty krwawego losu Libii. Co do czystości intencji Baracka Obamy nie mają złudzeń ci, którzy pamiętają dokonania jego doradcy Zbigniewa Brzezińskiego za kadencji Jimmy&#8217;ego Cartera.
          
          
          
            Stary, zimnowojenny antagonizm, wyniósł do władzy możnych zarówno na Wschodzie, jak i na Zachodzie. Potęga Putina jest kwestionowana przez liberalną część społeczeństwa Rosji, ale ich wiara w pozytywny kierunek przemian jest raz po raz przytępiana przez takie precedensy, jak śmierć w więzieniu audytora finansowego Siergieja Leonida Magnickiego, czy dziesięć lat więzienia politycznego i finansowa ruina dla dysydenta Michaiła Chodorkowskiego, dawniej najbogatszego człowieka Rosji, obecnie stroniącego od życia politycznego i powrotu do biznesu człowieka-ikony oporu przed tyranią putinizmu.
          
          
          
            Reperkusje przeprowadzenia referendum na Krymie, niezależnie od jego wyników z pewnością już zmieniają bardzo poważnie równowagę sił, ale dla nas Polaków ważne jest bardziej, czy będziemy graniczyć z Ukrainą, w której główne skrzypce gra ultranacjonalistyczna Partia Svoboda, posługująca się symboliką nazistowskiej SS i mająca ksenofobiczny, antysemicki, rasistowski program &#8211; co piętnował Parlament Unii Europejskiej już w 2012 roku, czy też może liberalne siły w społeczeństwie Ukrainy pójdą za głosem Chodorkowskiego, cieszącego się dużym autorytetem dzięki jego zmaganiom z Putinem, którego najważniejsze dla nas postulaty w półtoragodzinnym wystąpieniu można scharakteryzować następująco:
          
          
          
            
              Mamy do czynienia z prawdziwą rewolucją, którą Kreml oczywiście boi się w ten sposób nazywać.
            
            
              Rewolucja, to ciężka próba dla ludzi. W trakcie rewolucji nieuniknione jest, że elementy radykalne wysuwają się na czoło. Stąd wynika poważne zagrożenie zawieszeniem praw obywatelskich i zgubą dla pragnących demokratycznych przemian.
            
            
              Ważny jest prywatny wniosek Chodorkowskiego &#8211; że w takiej sytuacji zewnętrzne wpływy, o których wszyscy intensywnie rozmawiają &#8211; stają się nieistotne. Silny naród nie musi się bać zewnętrznego wpływu.
            
            
              Elementy radykalne pośród działaczy Majdanu są jednym z ważniejszych powodów staczania się w stronę zawieszenia praw obywatelskich i podziału Ukrainy na wschodnią i zachodnią.
            
            
              Ślepe poddanie elementom radykalnym jest powodem zawieszenia prawnego statusu rosyjskiego języka. Była to fatalna pomyłka, która odbiła się zaostrzeniem sytuacji wewnętrznej i zewnętrznej Ukrainy. Pomimo tego, że rozsądna część establishmentu ukraińskiego szybko zorientowała się w tym błędzie, niestety było już za późno. Duża część populacji Ukrainy poczuła się zagrożona kwestią języka. Lata przymusowej rusyfikacji w ludzkiej pamięci tworzą widmo przymusowej ukrainizacji. Prócz tego, takie wieści są pożywką dla propagandy.
            
            
              By odtworzyć pokój między narodowościami w Ukrainie, by powściągnąć separatyzm potrzebne jest odtworzenie zaufania między rosyjsko- i ukraińskojęzycznymi.
            
            
              Jeden podpis (pod rozporządzeniem przeciwko używaniu rosyjskiego języka) wystarczył, by to zaufanie społeczne zburzyć. Potrzebna jest długoterminowa i zrównoważona polityka, oraz gwarancje ze strony państwa, by to odtworzyć.
            
            
              Ukraina może być latarnią i źródłem wartości dla nowej Rosji. Byłoby jednak wielkim błędem wjeżdżać do Europy z samochodem, wypełnionym radykalną miksturą nietoleracji etnicznej i mszczenia się na poprzednich politycznych oponentach.
            
          
          
          
            Z czysto astrologicznego punktu widzenia:
          
          
          
            Zakładając, że data proklamacji uzyskania niepodległości przez Ukrainę (24.08.1991, Kijów 18:00) jeszcze działa, mamy następującą sytuację na czas dzisiejszego referendum:
          
          
          
            
              
                
                
              
            
          
          
          
            Wyraźny jest wpływ kwadratury Urana i Plutona na radix&#8217;owy Neptun, zaś retrogradacja Marsa w Wadze i Saturna w Skorpionie, jednego i drugiego w dwadzie Lwa, wpływających na stellum wokół Słońca w radix. 
          
          
          
            Tym, którzy oglądali &#8222;Świętą Górę&#8221; Alejandro Jodorowskiego, Neptun silnie się kojarzy z totalitarną manipulacją masami za pomocą ideologicznego wykorzystywania środków masowego przekazu, jeśli sam wpływ Plutona w Koziorożcu (siły plutokracji) nie jest wystarczająco wyrazisty. Obecność Urana w Baranie ma w kontekście przemian na Ukrainie jeszcze jeden mroczny aspekt &#8211; podobne położenie Urana było w czasach dojścia do władzy Hitlera i NSDAP w Niemczech, w okresie międzywojennym zeszłego stulecia. Wtedy jednak Pluton w Raku oddał władzę w ręce sprytnych głosicieli totalitarnej demagogii, tak jak dzisiaj władza jest jawnie po stronie banksterów i bardzo bogatej elity (Koziorożec).
          
          
          
            Retrogradujące malefiki &#8211; Saturn i Mars &#8211; wzmacniają tendencje do pasywnej, ukrytej agresji, niestety dotykając aspektów mówiących o głośno wyrażanej dumie narodowej z odzyskanej niepodległości &#8211; Wenus, Jowisz i Merkury &#8211;  na końcu Lwa. Ultranacjonalistyczne sentymenty, poprzez aktywne zaangażowanie na Majdanie, zarobiły i wciąż zarabiają punkty w świadomości wspólnoty ukraińskiej (to bardziej od marsowej strony). Ważniejsza jest jeszcze obecność grup wielkich interesów (od saturnicznej strony), stojących po obu stronach (NATO i Rosji) i pragnących dla siebie bogatych, niewykorzystanych złóż gazu ziemnego Ukrainy, tak jak i kontroli rosyjskich gazociągów, korzystających na narodowej dumie, wykorzystując ją do swoich interesów. Zasada &#8222;follow the money&#8221; w dzisiejszych czasach sprowadza się do &#8222;follow the energy&#8221; i jest wiodącym motywem polityki międzynarodowej w ogóle.
          
          
          
            Pełnia na radix&#8217;owym Marsie w Pannie dodatkowo tylko zaostrza klimat dążenia do mściwego rozliczenia z przeszłością, wymierzania sprawiedliwości według starotestamentowej zasady &#8222;oko za oko&#8221;. O ironio, to właśnie dokłada się do siły odśrodkowej, destrukcyjnej i dezintegracyjnej dla jedności Ukrainy. Rokowania są dramatycznie złe i nawet nie znając kulis działania putinowskich sił, można wnioskować, iż nastąpi oderwanie Krymu (tuż po 18tej ogłoszono wynik potwierdzający), a w dalszej konsekwencji konflikt, którego efektem może być krwawy podział Ukrainy na część wschodnią i zachodnią.
          
          
          
            Możliwym rozwiązaniem byłoby skierowanie środków finansowych, jakie finansjera Międzynarodowego Funduszu Walutowego i Banku Światowego chce wpompować w Ukrainę, w inwestycje wydobycia gazu ziemnego, a przez to długofalowym wzmocnieniem pozycji Ukrainy wobec Rosji i całej Unii Europejskiej. To byłoby najlepsze wykorzystanie szansy, jaką jest mająca miejsce, faktyczna rewolucja i wpływ Urana / Plutona na radix&#8217;owego Urana Ukrainy. Jednakże koszta przyśpieszonego wejścia do Unii Europejskiej, spłaty należności wobec Federacji Rosji, jak również koszta zaostrzającego się wewnętrznego konfliktu, znacząco wydłużą drogę do wolności od putinowskiego cienia.
          
        
      
      
      
      
      
        
          
            Źródła
          
          
          
            
              ↑ Collateral Murder &#8211; Wikileaks o wojskach amerykańskich w Iraku    ( http://www.collateralmurder.com/ )
            
            
              ↑ Max Keiser na temat Occupy Wallstreet    ( https://www.youtube.com/results )
            
            
              ↑ Operacja Gladio &#8211; dr Daniele Ganser, Terroryzm w Zachodniej Europie, spojrzenie na sekretne, pozostające na tyłach armie NATO    ( http://www.physics911.net/pdf/DanieleGanser_Terrorism_in_Western_Europe-1.pdf )
            
            
              ↑ Naomi Klein w audycjach i na video    ( http://www.naomiklein.org/video-audio )
            
            
              ↑ Naomi Klein: Doktryna szoku    ( http://www.naomiklein.org/shock-doctrine )
            
            
              ↑ Noam Chomsky: strona domowa    ( http://chomsky.info/ )
            
            
              ↑ Noam Chomsky &#8211; Fabrykowanie zgody    ( http://www.chomsky.info/interviews/1992&#8212;-02.htm )
            
            
              ↑ Instytut Ludwiga von Mises: Porażka Keynezjanizmu    ( http://www.chomsky.info/interviews/1992&#8212;-02.htm )
            
            
              ↑ Adam Smith &#8211; Wealth of Nations    ( https://en.wikipedia.org/wiki/Wealth_of_Nations )
            
            
              ↑ Neo-liberalne usidlenie demokracji    ( https://www.youtube.com/watch )
            
            
              ↑ BBC &#8211; Wojna w Bośni i Hercegowinie    ( https://www.youtube.com/watch )
            
            
              ↑ Fundacja na rzecz pokoju La Rouche PAC na temat Syrii    ( http://larouchepac.com/syria )
            
            
              ↑ Fundacja na rzecz pokoju La Rouche PAC na temat Libii    ( http://larouchepac.com/node/19177 )
            
            
              ↑ Fundacja na rzecz pokoju La Rouche PAC na temat Baracka Obamy    ( http://larouchepac.com/obamawatch )
            
            
              ↑ Historyk Webster Tarpley na temat polityki Zbigniewa Brzezińskiego (część 1)    ( https://www.youtube.com/watch )
            
            
              ↑ Historyk Webster Tarpley na temat polityki Zbigniewa Brzezińskiego (część 2)    ( https://www.youtube.com/watch )
            
            
              ↑ Siergiej Leonid Magnicki    ( https://en.wikipedia.org/wiki/Sergei_Magnitsky )
            
            
              ↑ Dziesięć lat uwięzienia politycznego Michaiła Chodorkowskiego    ( http://www.khodorkovsky.com/timeline/ )
            
            
              ↑ Michaił Chodorkowski    ( https://en.wikipedia.org/wiki/Mikhail_Khodorkovsky )
            
            
              ↑ Putin versus Chodorkowski    ( http://www.vanityfair.com/politics/2012/04/vladimir-putin-mikhail-khodorkovsky-russia )
            
            
              ↑ Komentarz ZeroHedge.com do Financial Times: Rosjanie wycofali już po cichu swoje pieniądze z Zachodu    ( http://www.zerohedge.com/news/2014-03-14/russians-have-already-quietly-pulled-their-money-west )
            
            
              ↑ Fundacja na rzecz pokoju La Rouche PAC na temat Ukrainy    ( http://www.zerohedge.com/news/2014-03-14/russians-have-already-quietly-pulled-their-money-west )
            
            
              ↑ Partia Svoboda    ( https://en.wikipedia.org/wiki/Svoboda_(political_party) )
            
            
              ↑ BBC: nazistowska ikonografia rewolucjonistów Majdanu    ( https://www.youtube.com/watch )
            
            
              ↑ Parlament Unii Europejski przeciwko Partii Svoboda w 2012 roku punkt 8: [Europejski Parlament] jest zaniepokojony wzrostem nacjonalistycznych sentymentów na Ukrainie, wyrażonym w poparciu dla Partii Svoboda, która w rezultacie jest jedną z dwóch nowych partii które wchodzą w skład Rady Najwyższej Ukrainy (Верховна Рада України); przypomina iż rasistowskie, antysemickie i ksenofobiczne poglądy są sprzeczne z fundamentalnymi zasadami UE przeto odwołuje się do pro-demokratycznych partii Rady Najwyższej by nie łączyły się, nie popierały i nie tworzyły koalicji z tą partią.    ( http://www.europarl.europa.eu/sides/getDoc.do )
            
            
              ↑ Wystąpienie Michaiła Chodorskowskiego w Politechnice Kijowskiej    ( http://www.khodorkovsky.com/featured-articles/mikhail-khodorkovskys-speech-at-the-kiev-polytechnic-institute-for-your-freedom-and-ours/ )
            
            
              ↑ Astrodatabank: Proklamacja niepodległości Ukrainy    ( http://www.astro.com/astro-databank/Nation:_Ukraine )
            
            
              ↑ Święta Góra &#8211; Alejandro Jodorowski    ( https://www.youtube.com/watch )
            
            
              ↑ Plutokracja    ( https://en.wikipedia.org/wiki/Plutocracy )
            
            
              ↑ Charles Hugh Smith: Ukraina &#8211; podążaj za energią    ( http://www.oftwominds.com/blogmar14/Ukraine-energy3-14.html )
            
            
              ↑ Komentarz ZeroHedge.com do Interfax: ponad 70% za oderwaniem Krymu w Simferopolu na rzecz Rosji    ( http://www.zerohedge.com/news/2014-03-16/crimea-referendum-voter-turnout-70-eu-rejects-illegal-illegitimate-vote-seeks-additi )
            
            
              ↑ Komentarz ZeroHedge.com do NBC News: 3 miliardy pomocy dla Ukrainy trafią do Rosji    ( http://www.zerohedge.com/news/2014-03-14/will-first-3-billion-ukraine-bailout-immediately-go-russia )
            
          
        
      
      
      
    
    
    
  
  
  


