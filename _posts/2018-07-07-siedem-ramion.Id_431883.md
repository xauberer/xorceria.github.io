---
layout: post
title: Siedem ramion
published: true
author: sr44089gk0g398f45gi0g9hyg354
comments: true
date: 2011-07-10 06:07:29
tags:
    - Księżyc
    - Luna
    - Mag
    - Mars
    - Neptun
    - siedem
    - Skorpion
categories:
    - gwiazdy
permalink: /pl/siedem-ramion
---



  
  
  
    Mahakala - Shiva
  


W oceanie możliwych tuneli rzeczywistości są specjalne szczeliny, z pomocą których można przenosić gołymi rękami góry. Nie na darmo tytanów i pradawnych bogów przedstawiano jako wielorękich, wielogłowych i wielookich. Słowa &#8222;widzieć&#8221; i &#8222;wiedzieć&#8221; różni tylko jedno &#8222;E&#8221;&#8230; &#8222;e&#8221; jak energia. Widzieć wiele możliwych przyszłości to tak, jakby mieć naraz wiele rąk i działać naraz w wielu rzeczywistościach.

Gdy spotykamy odbicia samych siebie, własne twarze w wielu różnych lustrach &#8211; przechodzimy w transpersonalny poziom egzystencji, poza podziały na &#8222;ja&#8221; i &#8222;oni&#8221;. Wtedy dzieje się prawdziwa magia, czy też może po prostu doświadczenie pełni.

Przez takie szczeliny możemy dziś zajrzeć w twarz **Marsa** &#8211; Wojownika i **Neptuna** &#8211; tym razem w jego oceanicznej, uniwersalnej postaci kosmicznej macicy. Jeśli postawimy sobie pytanie &#8211; o co aktualnie walczymy &#8211; będziemy wiedzieć, nasienie jakiej przyszłości chcemy zasiać w kosmicznym łonie.

Patrząc dzisiaj na twarz **Luny** w bardzo wodnym i magicznym znaku **Skorpiona**, uważnie szukajmy odbicia nie tylko światła słonecznego, ale też i swojej twarzy. Jak już ją zobaczymy, popatrzmy jaką rzeczywistość widzimy za jej plecami. Czy coś byśmy chcieli w niej zmienić? Czasem podróż przez czasoprzestrzeń wymaga tylko odrobiny wyobraźni i zdolności do uśmiechu &#8211; przez jedną drobną chwilę, bez żadnego wysilania się, godzinnych rytuałów, medytacji, afirmacji i akrobacji, czy mantr. Uważność jest wszystkim, czego potrzebujemy by odkryć swoje **siedem ramion gwiazdy magów**.