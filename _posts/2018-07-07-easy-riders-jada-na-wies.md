---
layout: post
title: Easy riders jadą na wieś
published: true
author: sr44089gk0g398f45gi0g9hyg354
comments: true
date: 2011-02-05 09:02:23
tags:
    - androgyne
    - Baran
    - easy rider
    - Koziorożec
    - Mars
    - Merkury
    - monomit
    - Natura
    - nów
    - Saturn
    - Saturnalia
    - Słońce
    - Wenus
    - Wodnik
categories:
    - gwiazdy
permalink: /pl/easy-riders-jada-na-wies
---
Od 

[środowego nowiu][1] trwa jazda do przodu na bardzo energetycznej, bardzo **Yang**, koniunkcji wojowniczego **Marsa** i egotycznego **Słońca** w buntownicz0-rewolucyjnym **Wodniku**, która jednych bardzo motywuje do pracy i samorealizacji, a innych do buntu przeciwko pańszczyźnie korporacyjnej. Można tą energię spokojnie porównać do pary zbuntowanych [&#8222;wyluzowanych jeźdźców&#8221; z kultowego filmu lat&#8217;60 tych][2]. Będą tak jechać nie rozstając się do 25-tego lutego, przechodząc po drodze różne perypetie, niekoniecznie zgodnie z porządkiem [**monomitu** bohatera][3], sklasyfikowanego przez Josepha Campbell&#8217;a.

Co więcej, najpóźniej do 17-tego, po drodze dołączy do nich bardziej zgodny z bezpłciowym charakterem Wodnika, androgyniczny [metakomunikator][4] **Merkury**, dopełniając grono bohaterów do triady i tym samym podobieństwa do filmowego scenariusza. Wniesie do procesu energetycznej pary tonę swoich pedagogicznych mądrości oraz przemyśleń, zabawi się w psychologa, zgadując myśli milczącego, zatopionego w działaniu, męskiego duo.

Jeśli płynące z medytacyjnego wglądu [metakomunikaty][5] nie zostaną w ciszy wysłuchane, podobieństwo do filmu może się dopełnić 25-tego lutego dość dramatycznie. Tego dnia domknie się na niebie kwadratura sędziego **Jowisza** w  upartym **Baranie** do podobnego Shivie transformatora struktur, **Plutona** w skostniałym **Koziorożcu**. Twarde zderzenie upartego, życzeniowego, przeidealizowanego myślenia a&#8217;la &#8222;_[Secret][6]_&#8221; na przekór faktom, płynącym z mielenia się starych recept na świat, rzeczywistość, ludzi i ich relacje, może być bardzo bolesne i przynieść nieodwracalne, niekoniecznie pozytywne przełomy.

Przełom w myśleniu byłby pożądany. Oby demonstranci w Egipcie dokonali [przełomowej zmiany w spojrzeniu][7] na konflikt, w którym są narzędziami zarówno Bractwa Muzułmańskiego, jak i Chin oraz USA. Oby radni w europarlamencie dokonali [przełomowej zmiany w legislacji na temat GMO i Codex Alimentarius (ziołolecznictwa)][8], w którym są pionkami lobbujących korporacji i stojącego za nimi rządu USA. Oby zwykli ludzie zaczęli myśleć bardziej lokalnie, niż globalnie i po prostu zajmować się wzajemnym wspieraniem się, zamiast dawać się wciągnąć w macdonaldyzm, konsupcjonizm i inne, równie paskudne -izmy. Oby [Julian Assange][9] naprawdę dobrze wybrał kolejne leaks&#8217;y ze swojej gigantycznej biblioteki świństw politycznych, zanim snajper pociągnie za spust.

Jutro można będzie zrobić pierwszy przystanek w motelu po drodze, w miłym towarzystwie księżniczkującej **Wenus** w dumnym i wymagającym **Koziorożcu**. Jej wyzywające, półkwadraturowe ustosunkowanie się do męskiej pary, może stać się przyczyną małej strzelaniny czy też drobnego mordobicia w gronie starych przyjaciół. Tego samego dnia jednak mentorski głos powściągliwego, retrogradującego **Saturna** w mediującej wszystkim **Wadze**, może stać się przyczynkiem do przemyśleń.  Ten zalążek nowego światopoglądu może wykiełkować wśród spękanych płyt granitowego uporu zastarzałej, myślowej, zaskorupiałej masy.

**Saturn** tradycyjnie łączy się nie tylko z osobami starszymi, ale przede wszystkim z wsią, pracą na roli, przebywaniem wśród zwierząt (niekoniecznie rogatych) i kontaktu z obfitością **Natury**. **Saturnalia** były świętami obfitości i płodności. Korzystajmy z tej obfitości, kontaktu z Naturą i jej prastarą mądrością, by nie dać się zwieść powierzchownym, pozornym, prywatnie posiadanym na użytek własnego ego racjom. Znać prawdę a mieć rację to dwie, często zupełnie odmienne historie.

 



 [1]: http://www.gwiazdydzisiaj.pl/2011/02/02/znac-siebie-a-znac-innych/
 [2]: http://en.wikipedia.org/wiki/Easy_Rider
 [3]: http://en.wikipedia.org/wiki/Monomyth
 [4]: http://xorceria.com/slownik/metakomunikator.html
 [5]: http://xorceria.com/slownik/metakomunikat.html
 [6]: http://www.czarymary.pl/p_38209_sekret_ksiazka_film_cena_promocyjna?ref=13&cmp=srch_dsc,mod
 [7]: http://www.avaaz.org
 [8]: http://www.avaaz.org/en/eu_gmo
 [9]: http://www.gwiazdydzisiaj.pl/2010/12/09/aresztowanie-juliana-paula-assange-stacjonarny-uran/