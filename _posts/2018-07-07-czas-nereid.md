---
layout: post
title: Czas Nereid
published: true
author: sr44089gk0g398f45gi0g9hyg354
comments: true
date: 2013-02-20 07:02:40
tags: [ ]
categories:
    - ze-swiata
permalink: /pl/czas-nereid
---
**Jean Shinoda Bolen** w swoich peregrynacjach jungowskich, wskazuje archetyp **Posejdona** jako na jeden z pierwszych, niepasujących do patriarchalnego modelu życia społecznego. Zbyt emocjonalny, zbyt impulsywny, działający bez planu i dalszego celu, żyjący tylko emocjami chwili, nie radzi sobie w konkurencji z lewopółkulowymi strategami intelektu, którzy każdy kolejny krok życiowy planują i przewidują jak w partii szachów. W świecie nastawionym na produktywność, efektywność i ekonomiczny, wymierny zysk z podejmowanych decyzji, podążanie za wpływami chwili i ulotnymi wibracjami nie przynosi pieniędzy, uznania, szacunku ani nie sprzyja gromadzeniu powszechnie uznawanych symboli statusu społecznego.
  
Zamiast gromadzić środki materialne na strategiczne cele życiowe, owładnięci wpływem archetypu 

**Posejdona** są skłonni wydać z chwili na chwilę wszystko co mają &#8211; i jeszcze więcej. Kiedy przychodzi im się zderzyć z intelektualną taktyką, przegrywają i zalewają emocjami otoczenie w akcie zemsty- tak, jak mitologiczny Posejdon zalał równiny wokół Aten, gdy [przegrał z Ateną pojedynek][1] decydujący o tym, kogo Ateńczycy będą czcili jako swojego głównego opiekuna.

Podążający za niejasnymi impulsami emocjonalnymi z ciała, zmagający się z prokrustowym łożem neoliberalizmu na symbolicznej drodze (kariera) do Aten (status), instynktownie zbliżają się do archetypowego wzorca świadomości, personifikowanego przez greckie bóstwo &#8211; zaadoptowanego od podbitych ludów, przez zwycięskich Achajów, jako wcześniejszego Małżonka Bogini (Matki Ziemi, Wielkiej Bogini) czyli &#8222;_posis Da_&#8222;1). Świat instynktów, barwnych przeżyć i doznań, angażujących całe ciało &#8211; a nie tylko głowę &#8211; jest oddzielony we współczesnym świecie przez wysokie progi warownej twierdzy społecznej, w której kryje się uprzywilejowany, nikły procent przed huczącym z bólu i wściekłości, przepełnionym goryczą i pragnieniem pomsty tłumem nieuprzywilejowanych, mających geny bliższe Matce Ziemi niż _ubermenschen_.

Uwrażliwieni na ten konkretnie wpływ, będą mogli obejrzeć w najbliższych dniach ten archetypowy2) konflikt własnego mikrokosmosu w świecie zewnętrznym. Dramatyczne zagęszczenie niespodziewanych zwrotów akcji zeszłego tygodnia, takich jak abdykacja Benedykta XVI czy eksplozja podziemna w Korei Północnej, zdawały się wzbierać pod dyktando wpływów astrologicznych planety **Neptun**. Dziś i jutro styka się on w ruchu pozornym na niebie ze **Słońcem**, zaś na przełomie lutego i marca do strefy neptunicznych wpływów wkroczy **Wenus**. Skądinąd pani harmonii, piękna i miłości &#8211; pod rękami neptunicznych gwałtowników, zmienia się w zakochany w swoim lustrzanym odbiciu, oziębły wobec względów adoratorów piękny posąg, uciekający i nadmiernie wrażliwie reagujący na amory ścigających. Warto też pamiętać, że znak **Ryb** jako dwunasty, symbolicznie jest strefą końca, śmierci oraz &#8222;ukrytych wrogów&#8221;. Tutaj  strachy mają wielkie oczy. Nieoswojeni z menażerią podświadomości, którzy lądują tutaj, biegają z przerażeniem po zetknięciu z pierwszą lepszą, zębatą manifestacją ich własnych demonów.

#### Będziemy mogli zaobserwować szturmowanie cytadel &#8222;Tych Co Są W 1%&#8221; na całym świecie, [tak samo jak i u nas][2].


  Przypisy:


  1. &#8222;Posejdon (którego Rzymianie nazywali Neptunem) był greckim bogiem morza. Jego portrety przedstawiają potężnego mężczyznę z brodą, przypominającego Zeusa i dzierżącego trójząb. Z tego powodu identyfikuje się go ze światem morskim, a imię Posejdon oznacza małżonka Da (posis Da), czyli ziemi.&#8221; &#8211; str. 83, podrozdział &#8222;Posejdon jako bóg&#8221;; &#8222;Bogowie w każdym mężczyźnie&#8221;, Jean Shinoda Bolen, Wyd. Santorski, Warszawa 2005
  2. &#8222;Psychologicznie&#8230; archetyp jako obraz instynktu jest duchowym celem, do którego dąży cała natura człowieka; jest jak morze, do którego wszystkie rzeki kierują swoje wody, nagroda, którą zdobywa bohater po walce ze smokiem&#8221; &#8211; str. 39, hasło &#8222;Archetyp&#8221;; &#8222;Leksykon pojęć i idei C.G. Junga&#8221;, Daryl Sharp, Wyd. Wrocławskie, Wrocław 1998

 [1]: http://151.12.58.141/virtualexhibition/contest.html
 [2]: http://ratujdrzewa.pl/2013/02/obywatelski-wniosek-o-kontrole-najwyzszej-izby-kontroli-w-zakresie-prawidlowosci-i-rzetelnosci-gospodarowania-pieniedzmi-publicznymi/