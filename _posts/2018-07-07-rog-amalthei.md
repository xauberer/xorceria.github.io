---
layout: post
title: Róg Amalthei
published: true
author: sr44089gk0g398f45gi0g9hyg354
comments: true
date: 2011-06-04 02:06:52
tags:
    - Amalthea
    - Baran
    - Byk
    - Jowisz
categories:
    - nowiny
permalink: /pl/rog-amalthei
---


&nbsp;

Ponad pięć miesięcy pobytu superautorytarnego **Jowisza** w **Baranie** zaowocowało licznymi starciami prawd i racji. Można było podziwiać te, które były &#8222;prawdziwymi prawdami&#8221;, &#8222;najmojsze&#8221; i temu podobne popisy intelektualnych kolosów na glinianych nogach. Rewelacje Wikileaks ujawniły wiele słabości tych, którzy przed kamerami urastają do rozmiarów tytanów.

Jowiszowe zabarwienie prospołeczne **Barana** lubi przybierać polityczny zakręt. Tylko krok od złudy wzniosłości zbyt wielu słów do ordynarnej propagandy. Obfitości słów mogliśmy ostatnio doświadczać, gdy przez Afrykę i Bliski Wschód przeszła fala protestów społecznych, reżim w Egipcie upadł, a kilka innych zachwiało się poważnie. Nawet legendarne przymierze Ludu Wybranego z kręgami prezydenckimi USA ujawniło plamy poważnej korozji, wskutek kilku niezbyt ostrożnie wypowiedzianych słów.

Dziś **Jowisz** wyjdzie z **Barana** i tym samym zdejmie maskę upartego bojownika o wolność i prawdę absolutną. Czas [Assange&#8217;a][1] i jego sympatyków oraz naśladowców powoli odchodzi na dalszy plan.

Kryzys paliwowy związany z destabilizacją krajów, będących głównymi eksporterami ropy, coraz widoczniej będzie przenosić się na pole rynków walutowych i giełdowych. Druga fala tego echo będzie skutkiem wyczerpywania się zapasów, których uzupełnianie zostało utrudnione. Czkawka ekonomiczna zaś odbije się na cenach najtańszych produktów, na które narzut przede wszystkim dyktują koszty transportu &#8211; czyli żywności.

Znak **Byka** to pole do zaorania. Symboliczna obfitość jowiszowa wskazuje, gdzie teraz są źródła pieniędzy. Kraje, których gospodarka opiera się na produkcji żywności, doświadczą tchnienia prosperity w ciągu nadchodzącego roku, przez cały okres pobytu Pana Obfitości &#8211; **Jowisza** w **Byku**.

Jeśli nic dobrego nie wyjdzie z tych wszystkich przemian i transformacji, trzeba będzie wszystko zaorać i po prostu posiać kapustę. Jeśli w czasie następnych wyborów postawimy na partie ludowców, z pewnością wyjdzie to gospodarce na zdrowie. **Byk** w końcu to moja &#8222;najmojsza mojszość&#8221;, czy jak kto woli &#8211; &#8222;chłop potęgą jest i basta&#8221;.

### Róg Amalthei czeka na to, by każdy dla siebie go podniósł.



 



 [1]: http://www.gwiazdydzisiaj.pl/2010/12/aresztowanie-juliana-paula-assange-stacjonarny-uran/