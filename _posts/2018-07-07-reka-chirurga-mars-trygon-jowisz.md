---
layout: post
title: 'Ręka chirurga - Mars trygon Jowisz'
published: true
author: sr44089gk0g398f45gi0g9hyg354
comments: true
date: 2008-07-25 11:07:50
tags:
    - Jowisz
    - Koziorożec
    - Mars
    - Panna
    - trygon
categories:
    - gwiazdy-w-archiwum
permalink: /pl/reka-chirurga-mars-trygon-jowisz
---
W nocy z soboty na niedzielę dokona się wielkie uzdrowienie. Wojownik 

**Mars** zamieni się w naczelnego chirurga znaku uzdrowicieli &#8211; **Panny**. Krytyk **Jowisz** w ambitnym znaku **Koziorożca** przyjmie rolę przewodnika jego ręki, pewnego i bezbłędnego.

Szamańskie uzdrawianie, podobnie jak leczenie chirurgiczne, wymaga precyzji. Ręka chirurga musi być pewna, oko i umysł w 100% skupione na celu. W takim stanie umysłu dokonują się cuda… dosłownie i w przenośni. Poszukiwania metodą prób i błędów zajmują bardzo wiele czasu. To, co wydaje się niemożliwe, w skupionym stanie umysłu dokonuje się natychmiast.

Wiedza intuicyjna, jaka się w takim umyśle pojawia, jest skuteczniejsza niż sok wyciśnięty z wielokilogramowych zbiorów książek. Nie da się jednak ukryć, że ów sok jest bardzo dobrą pożywką dla drożdży intuicji. Tą pożywką dla młodych wojowników jest wsparcie doświadczonego autorytetu starszego szamana.

Jasność umysłu pozwala poprawnie określać problemy. Dobra diagnoza to podstawa wyboru środków, w danej chwili potrzebnych i dobrych. Właściwa ocena swoich możliwości daje skuteczność działania. Sztuka wyboru i właściwych decyzji ratuje życie oraz zdrowie &#8211; tak fizyczne jak i psychiczne. Kiedy problem dojrzewa do operacji &#8211; zwlekanie przynosi tylko straty.

**Czas na operowanie będziemy mieli do wtorku. Po operacji potrzebny jest zawsze czas na regenerację. Taki czas będziemy mieli do piątku.**

 

