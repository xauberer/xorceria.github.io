---
layout: post
title: Noc Strzeżenia Wiedźm
published: true
author: sr44089gk0g398f45gi0g9hyg354
comments: true
date: 2010-12-21 08:12:43
tags:
    - Jowisz
    - Kozioł ofiarny
    - Koziorożec
    - Księżyc
    - nów
    - Odrodzenie Słońca
    - pełnia
    - Ryby
    - Słońce
    - Sol Invictus
    - Uran
    - wiedźma
categories:
    - gwiazdy
permalink: /pl/noc-strzezenia-wiedzm
---
Dzisiaj mamy przesilenie zimowe, czas w tradycjach szamańskich i ludowych uznawany za najbardziej nawiedzony przez siły demoniczne, ciemne i po prostu złośliwe. Dziś światło 

**Słońca** solarnego roku definitywnie umiera, by wkrótce zacząć odradzać się na nowo. Przy okazji mamy też ostatnią **pełnię** w cyklu solarnym tego roku, dodatkowo połączoną z zaćmieniem **Księżyca**, czyli jeszcze wzmacniającym jakość Yin energii niebiańskich. Przejście **Słońca** do znaku **Koziorożca** będzie miało miejsce niedługo przed 1-szą w nocy.

Dopiero następny **nów** 4 stycznia wyznaczać będzie nowy księżycowy rok, oraz wyznaczać będzie moment faktycznego przezwyciężenia kosmicznej drogi przez mroki, jaką przechodzimy. Cały rok 2010 był naznaczony wieloma &#8222;krzyżami na drogę&#8221; &#8211; ciężkimi przeciwnościami i wielkimi dramatami na skalę światową, jakie uczyniły prawdopodobnymi poprzednio opisywane [Wielkie Krzyże planet][1]. Dzisiaj mamy okazję na spalenie wszystkiego, co nam się kojarzy z tymi przejściami i oczyszczenie w ten sposób drogi dla odradzającego się **Słońca** na przyszły rok.

**Pełnia** na niebie tworzy naturalne napięcie między dwoma największymi &#8222;**światłami**&#8221; niebios &#8211; **Słońcem** i **Księżycem**. Napięcie to wspiera &#8222;rodzenie się&#8221;, ujawnianie na powierzchnię świadomości głębokich, nieświadomych treści, wewnętrznych konfliktów i polaryzacji. Napięcie to aktualnie wyładowuje się na **Jowiszu** i **Uranie**, planetach wielokrotnie w tym roku tutaj opisywanych jako zarzewie buntu oraz przyczyny do rozsądzania świata oraz ludzi wedle ostrych, czarnobiałych kategorii &#8211; na dobre i złe, czarne i białe, swoich i obcych, lepszych i lepsiejszych. Łatwo jest nam dziś osądzać, ale też łatwo nam wychodzić poza iluzje rozmytych, szczątkowych informacji, uniemożliwiających podejmowanie decyzji, oraz branie na siebie za nie odpowiedzialności.

Od odpowiedzialności najłatwiej uciec szukając winnych na zewnątrz. Jeśli złapiemy się na odcinaniu od kozłów ofiarnych naszej podświadomości pamiętajmy, że iluzja czarnobiałości rozmyje się już pod koniec stycznia, zaś lekcje, których unikamy operując stereotypami i etykietami, wrócą wraz z odrodzeniem światła słonecznego. Czasem lepiej jest mieć naprawdę blisko siebie, przy sobie, przed oczami &#8211; to, czego się obawiamy i to, czego nie potrafimy zaakceptować &#8211; przynajmniej na tyle długo, by dobrze zrozumieć, czym one są wewnątrz nas samych.

Zamiast polować na wiedźmy, szukajmy ich w nas samych. Zamiast się ich strzec, dajmy im przejąć wartę. **Wiedźmy** bowiem, to w staropolskim **Wiedzące**.

 



 [1]: http://www.gwiazdydzisiaj.pl/2010/08/02/powrot-do-cytadeli-czterech-zywiolow/