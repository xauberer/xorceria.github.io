---
layout: post
title: 'Carpe Jugulum - "Chwytaj gardło"'
published: true
author: sr44089gk0g398f45gi0g9hyg354
comments: true
date: 2010-12-25 06:12:37
tags:
    - czakra
    - Koziorożec
    - Kundalini
    - Muladhara
    - Odrodzenie Słońca
    - Pluton
    - Rak
    - Saturn
    - Shiva
    - Słońce
    - Sol Invictus
    - transformacja
categories:
    - gwiazdy
permalink: /pl/carpe-jugulum-chwytaj-gardlo
---
Dzisiejsza i jutrzejsza noc jest dla wszystkich, którzy chcą &#8222;chwytać chwilę&#8221; w najbardziej zmysłowym tego słowa znaczeniu. Niezależnie od tego, jakie zmysły będziemy sycić, warto dać sobie czas na marzenia &#8211; czego najbardziej pragniemy dla siebie w nadchodzących chwilach, dniach, miesiącach czy latach.

**Słońce**, symbolizujące świadomość, dotknie **Plutona**, pana podświadomości, kryjącej według fanów Zygmunta Freuda przede wszystkim seksualne i najbardziej podstawowe popędy, związane z surwiwalem. Dzieje się to w znaku **Koziorożca**, konstytuującego nasz kręgosłup i kościec, hierarchie i struktury, którym hołdujemy w życiu i które pragniemy budować. **Pluton** jest też panem transformacji, zaś w **Koziorożcu** spełnia zadanie mielenia wszystkiego, co skostniałe i umierające po to, by dać miejsce i żyzny kompost na nowe życie, nowe idee i porządek.

Dobrze jest spędzać ten czas w gronie rodzinnym, na łonie hellingerowskiego &#8222;systemu rodzinnego&#8221; &#8211; który jest bardzo bliski znaczeniowo symbolice **Saturna**, pana znaku **Koziorożca**, choć klasycznie to przeciwny znak **Raka** jest określany jako najbardziej rodzinny. **Pluton** &#8222;zjadając&#8221; energię **Koziorożca** wzmacnia energetykę **Raka**. Jeśli jednak mamy odwagę, by skonfrontować się w tym czasie w samotności z treściami własnej podświadomości, możemy odkryć dla siebie nowe pola. Pozwólmy sobie na kontemplację samych siebie, w samych sobie. Robiąc przestrzeń na to, będziemy mogli wnieść więcej bogactwa z wnętrza nas samych do wspólnego życia rodzinnego, społecznego, do życia przyjaciół i najbliższych.

Jeśli tego nie zrobimy, to są spore szanse, iż bliskość fizyczna i społeczna nie wystarczy na to, by zaspokoić nagły głód bliskości i deficyty emocjonalne, których nikt z towarzyszących nam osób tak naprawdę wcale nie jest winien. Głód ten można spokojnie opisać pratchett&#8217;ową prześmiewką z mody na wampiry &#8211; _Carpe Jugulum_, czyli &#8222;chwytaj gardło&#8221;. Łapiąc się na &#8222;chwytaniu gardła&#8221;, złapmy się za własną czakrę podstawy &#8211; najlepiej fizycznie, dłońmi.

Rozgrzewając [czakrę][1] Muladharę możemy odkryć transformacyjny i rozwojowy potencjał, jaki kryje w sobie samotność Plutona, płynącego przez bardzo odległe rejony Systemu Słonecznego. Ten transformujący potencjał, to najbardziej ceniona energia w jodze &#8211; [Kundalini][2], którą symbolizuje też hinduski bóg _Shiva_. W chrześcijańskie święta Bożego Narodzenia dajmy sobie przestrzeń na kontemplację innych kultur i religii, a odkryjemy źródła i podobieństwa w innych, starszych kulturach &#8211; świętujących [Odrodzenie Słońca][3] pod wieloma różnymi nazwami.

 



 [1]: http://xorceria.com/slownik/czakra.html
 [2]: http://xorceria.com/slownik/kundalini.html
 [3]: http://www.gwiazdydzisiaj.pl/2010/12/21/noc-strzezenia-wiedzm/