---
layout: post
title: Sole trzeźwiące
published: true
author: sr44089gk0g398f45gi0g9hyg354
comments: true
date: 2011-06-21 06:06:51
tags:
    - Bliźnięta
    - Byk
    - Mars
    - Neptun
    - Pluton
    - Rak
    - Słońce
    - Uran
categories:
    - gwiazdy
permalink: /pl/sole-trzezwiace
---



  
  
  
    Słony krajobraz
  


Zmieniamy dzisiaj fazę z intelektualno-marzycielskiej na twardo stąpającą po ziemi. Energię kierujemy na poszukiwania rozwiązań, które umocnią naszą bazę, dom i korzenie 0raz dadzą nam większe poczucie bezpieczeństwa. Zawdzięczamy to przejściu głównego światła horoskopu &#8211; **Słońca** &#8211; ze znaku artystycznych i dywagujących **Bliźniąt** do znaku **Raka**, a raczej **Wielkiej Matki Raczycy** &#8211; stojącej z chochlą w jednej a wałkiem do ciasta w drugiej ręce na straży domowego ogniska.

Pozornie paradoksalnie &#8211; od wczoraj wysiłki i ambicje kierować będziemy raczej na mądre  rozplanowanie oraz dogadanie szczegółów. Kończymy uparte spory o ciągłe oranie tego samego kawałka miedzy, pomiędzy polem naszym i sąsiada. Tutaj zagra marszowo trąbka wojskowego **Marsa**, przechodzącego z rolniczego **Byka** do wspomnianych wcześniej **Bliźniąt**, tutaj pochylonych nad stołem z traktatami rozjemczymi.

Jednocześnie w przeciągu najbliższego tygodnia coraz więcej informacji będzie wskakiwać na swoje miejsca jak brakujące puzzle układanki, odsłaniając zamglony dotąd obraz. Światło **Słońca** przestanie wreszcie tak łatwo łączyć się z mgłami **Neptuna**, Pana Złudy.Trzeźwienie będzie się działo też dzięki kolejnym, trzeźwiącym kopniakom ze strony piorunująco oświecającego **Urana**, oraz rewelacjom z czarnych teczek władcy mrocznych stron wszystkiego &#8211; **Plutona**.

Uważnie obserwujmy alternatywne źródła niusów, konsekwentnie wyłączając wszechobecne, telewizyjno-massmedialne oczy Wielkiego Brata.

### Trzymając w garści fiolkę soli trzeźwiących, tak samo z przymrużonym okiem słuchajmy rewelacji swoich bliźnich, a z ich słów wyłuskamy zupełnie nowy sens. Nowy również dla tych, którzy go swoimi słowami niosą&#8230;


  ﻿


