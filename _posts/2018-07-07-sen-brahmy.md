---
layout: post
title: Sen Brahmy
published: true
author: sr44089gk0g398f45gi0g9hyg354
comments: true
date: 2011-02-18 03:02:24
tags:
    - Brahma
    - Brahman
    - Lew
    - Mars
    - Maya
    - Merkury
    - Neptun
    - pełnia
    - sen
    - Słońce
    - Wodnik
categories:
    - gwiazdy
permalink: /pl/sen-brahmy
---
Dziś od rana świętujemy pełnię 

**Księżyca** w **Lwie**, podczas gdy **Słońce** styka się naraz z **Marsem**, **Merkurym** i **Neptunem** w znaku **Wodnika**.

Potencjały komunikacji, walki o prawdę i rewolucyjne nauki, rozświetlające wszelkie iluzje, jako żywo tchnie ideami wedyjskimi. Wyraża je pięknie mantra, bardzo znana dzięki zamieszczeniu jej w ścieżce dźwiękowej filmu &#8222;_Matrix: Revolutions_&#8221;

**असतोमा सद्गमय। तमसोमा ज्योतिर् गमया।
  
मृत्योर्मामृतं गमय॥**

_Asato mā sad gamaya
  
Tamaso mā jyotir gamaya
  
Mṛtyormā amṛtam gamaya
  
Aum śānti śānti śāntiḥ (Bṛhadāraṇyaka Upaniṣad 1.3.28)_

**Z ignorancji prowadź mnie do prawdy;
  
Z mroku prowadź mnie do światła;
  
Ze śmierci prowadź mnie ku nieśmiertelności
  
Aum pokój, pokój, pokój**

Jeśli chcecie dzisiaj wywalczyć w swoim prywatnym matrixie coś spoza niego, z domeny Cudownego &#8211; medytujcie nad sercem. Kosmiczne zimno możecie odczuwać z racji neptunicznych fluidów, zalewających Ziemię wraz ze sztormem elektromagnetycznym, jaki jest efektem słonecznych protuberancji, które obserwujemy od poniedziałku. Słońce daje nam energię do przekroczenia fal zimnego żywiołu Wody, jakim emanuje Neptun. Poczucie osamotnienia, depresji oraz wszystkie wizje wspomnień, treści z przeszłości, jakie podświadomość może wam wskutek tego oddziaływania wyświetlać &#8211; spalcie medytując nad sercem, Słońcem i płomieniem.

Neptun to też sny i wizje &#8211; kosmicznej skali, takie jak Brahman, uniwersalny sen stwórczego aspektu boskiej świadomości &#8211; Brahmy, czyli Maya  &#8211; iluzoryczna warstwa przejawionej rzeczywistości, jaką transcendujemy w wyższych stanach świadomości. Dziś cały dzień dobry jest na medytacje, działanie dla dobra innych, szukanie towarzystwa praktyków i nauczycieli nauk duchowych. Pamiętajcie &#8211; szczególnie w takie dni każdy człowiek może dać wam refleks waszego własnego, wewnętrznego płomienia ducha. Potrzebujecie tylko głębokiej uważności i wyciszenia.

 

