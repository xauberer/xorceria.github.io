---
layout: post
title: Wenus dobrze patrzy na Neptuna
published: true
author: sr44089gk0g398f45gi0g9hyg354
comments: false
date: 2017-01-13 01:01:15
tags: [ ]
categories:
    - gwiazdy
    - nowiny
permalink: /pl/wenus-neptun
---

  
    
      
        
        
        
        
      
      
      
      
      
        
          
            Dzisiejsza pełnia nie jest tak ciekawa, jak nocny aspekt koniunkcji Wenus i Neptuna. Wenus to uczucia, zmysły, percepcja, tchnienie życia. Neptun, pan nie tylko mistyków, ale też i matematyków, odstający dosłownie i w przenośni od świętej siódemki planetarnych archetypów, na siłę został w ten schemat wpasowany &#8211; jako wyższa oktawa Wenus. Symbolika archetypu Wenus w ciągu wieków zmieniała się wraz ze spadającymi głowami władców i kapłanów, by pogrzebać na możliwie jak najdłuższy czas informację, iż Gwiazda Zaranna to Niosący Światło &#8211; Lucis ferro. Konserwatywni gnostycy, którzy nie mogą przebaczyć matematykom numerycznego odkrycia Neptuna i rozbicia świętego schematu siódemki, naznaczyli go jako jeszcze gorszego demona niż Lucyfera &#8211; odpowiednika perskiego Arymana. Zła opinia wśród astrologów powtarzających za gnostykami ciągnie się jak obłok zarazy i jakoś nie widać szans na rehabilitację, ani tym bardziej na przywrócenie do olimpijskiego grona wyselekcjonowanych imago Dei. Wedle Jerzego Prokopiuka, biada tym, którzy skusili się na cuda Wschodu, albowiem odciągnęły ich one od słusznej drogi, wprost w objęcia słodycz obiecujących, neptunicznych syren mistyki wschodniej. Oczywiście w tej generalizacji nie ma miejsca ani na twardą, tybetańską praktykę na cmentarzach wśród sępów i bielejących kości, ofiarowanie swojej energii demonom i duchom zmarłych, ani na żadną z transformacyjnych, tantrycznych konfrontacji z mrokami ludzkiej nieświadomości zbiorowej, ani tym bardziej na bardzo świadome, pełne uważności jak przy wejściu na terytorium dziko żyjącego tygrysa skonfrontowanie się z czarnym lustrem taoistycznego Yin. Nie ma – bo nie może być znana tym, którzy wschód utożsamiają z psychodeliczną płycizną zapożyczeń dzieci kwiatów lat 60-tych powierzchownych, krągłych słówek od Sri Ramana Maharishiego i całej rzeszy podkupywanych na zmianę przez CIA i KGB indyjskich (mniej lub bardziej) guru. Jak wiemy już od Jean Shinody Bolen z jej książki „Bogowie w każdym mężczyźnie”, Neptun czyli Posejdon to posis Da, małżonek dla Wielkiej Bogini, Potrójnej Wielkiej Matki, najwyższej boskiej istoty w czasach łowiecko-zbierackich. Stał zdecydowanie od niej niżej w boskiej hierarchii przedchrześcijańskich misteriów. Historię piszą zwycięzcy i to oni decydują, kto bohaterem a kto pomiotłem narodów, kto bogiem a kto demonem. Projekcja z gnostyckiego Cienia na wdzięczny ekran całkowicie Odmiennego i obcego archetypu jest nieoddzielna od projektujących. Pamięć takiej degradacji patriarchalnego Ojca jest zdecydowanie nie po myśli mężczyzn zajmujących się mistyką judeochrześcijańską, oraz gnostyckimi jej pochodnymi. Neptun jest możliwy do zaobserwowania tylko profesjonalnym sprzętem, a przy takiej bliskości do bardzo jasnej Wenus będzie trudniej wyróżnić go z jej świetlnego halo niż zazwyczaj.
          
        
      
      
      
    
    
    
  
  
  


