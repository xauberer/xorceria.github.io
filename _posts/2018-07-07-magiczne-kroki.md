---
layout: post
title: Magiczne kroki
published: true
author: sr44089gk0g398f45gi0g9hyg354
comments: true
date: 2011-03-02 07:03:39
tags:
    - Baran
    - Koziorożec
    - Mars
    - neuroza
    - nów
    - Orzeł
    - Pluton
    - Ryby
    - tensegrity
    - Wodnik
categories:
    - gwiazdy
permalink: /pl/magiczne-kroki
---
Wiedza indiańskich szamanów i wojowników, których szkolili, powoli przenika do naszej rzeczywistości. Są nimi zarówno mityczni Toltecy, których Castaneda użył jako fikcyjne i symboliczne, archetypowe źródło swej wiedzy, jak i zupełnie realni szamani Amazonii, którzy swoją wielowiekową tradycję przynoszą do nas wraz z wiedzą o roślinach magicznych. Wraz z nadchodzącym 

**nowiem** w **Rybach**, ich magiczne kroki będą nie tylko bliżej nas &#8211; ale i przejawiać się będą intuicyjnie poprzez nas.

**Nów** to moment startu, posiewu nowych idei i inicjacji działania. Ryby to znak mistycznych wtajemniczeń, inicjacji wewnętrznej i rytualnego przejścia przez ciemne, mgliste domeny nieświadomości. Świadomemu przejściu poprzez nie przyświecać szczególnie będzie **Mars** w **Rybach** &#8211; mistyczny tym razem Wojownik &#8211; stojący w harmonijnym aspekcie do **Plutona**, pana Podziemi i nieświadomości, kruszącego zastały porządek i stare struktury w **Koziorożcu**.

Pole do tego zostało oczyszczone w ciągu ostatnich dni dwukrotnie. W zeszły piątek nieharmonijny aspekt **Jowisza** w **Baranie** &#8211; cynicznego i przeintelektualizowanego w tym wydaniu sędziego &#8211; do wspomnianego wcześniej **Plutona** w **Koziorożcu** &#8211; transformatora struktur. Ich wzajemne oddziaływanie wyniosło na światło dzienne przeszkody w budowaniu nowego porządku &#8211; te najważniejsze, które mamy tak naprawdę tylko w swoich umysłach.

We wtorek po południu do oczyszczania dołączyły się kapryśna **Wenus** w neurotycznym **Wodniku** w niestety harmonijnym aspekcie do **Urana** w **Rybach**, mającego potencjał kończenia i ucinania korzeni nerwicowych, kompulsywnych zachowań. Niestety &#8211; bo w tym wydaniu zamiast przyśpieszyć uwalnianie fochów, dąsów i pąsów aspekt ten raczej odwlekł w czasie oczyszczenie, przesuwając je na później. To, co dobrego przyniósł, to rozróżnienie i rozpoznanie, jakie zachowania są manipulacyjne, bo wynikają wyłącznie z poplątania emocjonalnego. Rozprawić się z nimi trzeba nie licząc na dodatkowe wsparcie z niebios.

Inspirujące materialy na ten piątek to oczywiście **tensegrity**, kultywowane przez uczniów Castanedy, oraz wszystko co dotyczy tradycji Indian Ameryki &#8211; szczególnie południowej. Magiczne rośliny, ceremonie szamańskie, naturalne i otoczone tradycyjnym obrządkiem, uświęconym wielowiekowym przekazem kontekstem i &#8222;settingiem&#8221;, jakiego nie da żadna newage&#8217;owa grupka wzajemnej adoracji. Tym, którym bliska jest ścieżka taoistycznych szamanów, polecam odosobnienie w ciemności, według wskazówek technik Darkroom, opisanych przez Mantak Chia. Przejście na drugą stronę zawsze czujnego, galaktycznego Oka **Orła** będzie otwarte cały weekend.

 

