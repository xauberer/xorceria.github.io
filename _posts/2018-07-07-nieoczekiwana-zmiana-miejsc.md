---
layout: post
title: Nieoczekiwana zmiana miejsc
published: true
author: sr44089gk0g398f45gi0g9hyg354
comments: true
date: 2011-03-11 10:03:58
tags:
    - Baran
    - ingres
    - rewolucja
    - Ryby
    - Uran
categories:
    - gwiazdy
permalink: /pl/nieoczekiwana-zmiana-miejsc
---



  
  
  
    Nieoczekiwana zmiana miejsc
  


W nocy, tuż przed 2-gą, **Uran** zmieni wreszcie miejsce pobytu. Jego rewolucyjne energie wyjdą z cierpiących **Ryb** i wejdą do aktywnego **Barana**, zdecydowanie bardziej przystosowanego do radzenia sobie z zagadnieniami intelektualnymi. Oczekiwać możemy przemiany wielu ofiar w katów, narodzin wielu mścicieli, komiksowych bohaterów i poszukiwaczy czarno-białej sprawiedliwości. Rewolucjoniści na całym świecie będą intensyfikować swoje wysiłki ku zamienieniu się miejscami z rządami, przeciwko którym wiodą swój bunt.

[Julian Assange][1] może w końcu ulec mściwej, amerykańskiej zemście &#8211; ale w jego imieniu grupa Anonymous zemści się na amerykańskim rządzie. Kadafi może grozić podpaleniem pól naftowych, ale rebelianci faktycznie to będą robić, aż dyktator ustąpi, wyręczony przez nich. Bractwo Muzułmańskie grzecznie czeka jeszcze, aż wojsko uporządkuje najwyższe stanowiska w Egipcie, ale wkrótce możemy się spodziewać również tutaj przemian. Kolejne państwa w Afryce i na Bliskim Wschodzie przetasowują swoje hierarchie. Na całym świecie ceny ropy naftowej i żywności idą w górę.

U nas PO wciąż jeszcze jest u władzy, ale nieoczekiwanie dla wszystkich, po raz pierwszy w historii nowożytnej Polski, to właśnie ludowcy i PSL mogą przejąć władzę, gdy żywność pójdzie w górę. Strefa euro trzeszczy w szwach, utrzymywana wysiłkiem Deutsche Banku, ale gdy przestanie się opłacać zamiana długów narodowych na terytoria narodowe, również ten porządek może się załamać. Absurdalne dyrektywy europarlamentu, takie jak Codex Alimentarius i kolejne próby masowego wprowadzenia GMO na rynek europejski, mogą jeszcze przynosić pieniądze eurodeputowanym, ale kolejne państwa zastanawiają się nad wyjściem z Unii oraz pozbyciem się zbędnego garbu rodem z Brukseli.

Komu potrzebny jest centralny bank, rząd i zbudowany na tym Nowy Światowy Porządek, gdy dostęp do informacji i wiedzy nagle się masowo poszerza, wraz z upowszechnieniem kolejnych, mobilnych technologii?

Tak, Uran w Baranie to próg wielkich zmian &#8211; tak samo na świecie, jak i w życiu prywatnym wielu ludzi. Rewolucje w domu i zagrodzie czekają na odkrycie, tak  samo jak ich bolesne źródła i przyczyny. Wielkie koło Yin-Yang obróci się dziś w nocy o ten jeden, krytyczny milimetr poza granicę &#8222;Starego, Dobrego, Znanego&#8221;. Nadchodzą jeszcze bardziej ciekawe czasy.




  
  
  
    Trading places
  




 [1]: http://www.gwiazdydzisiaj.pl/2010/12/aresztowanie-juliana-paula-assange-stacjonarny-uran/