---
layout: post
title: O mnie
published: true
author: sr44089gk0g398f45gi0g9hyg354
comments: false
date: 2010-01-29 10:01:28
tags: [ ]
categories: [ ]
permalink: /pl/o-mnie
---

  
    
      
        
          
            
            
            Praktyka holistyczna
          
          
          
            Astrologia oraz psychologia zorientowana na proces są dla mnie sposobami poznawania drugiego człowieka i podstawami dla pomocy terapeutycznej. Na bazie chińskiej medycyny praktykuję różne formy uzdrawiania bioenergią, w tym masaż narządów wewnętrznych Chi Nei Tsang, daoistyczne Kosmiczne Uzdrawianie oraz elementy tradycyjnego Reiki. Energię do pracy daje mi medytacja, zdrowe żywienie, daoistyczna alchemia wewnętrzna, joga i Qigong.
          
          
          
            W mojej praktyce indywidualnej i pracy terapeutycznej łączę wiedzę astro- i psychologiczną ze znajomością bioenergetyki ludzkiej istoty. Umiejętności bioterapeutyczne i wiedzę psychologiczną łączę z czysto fizycznymi zaleceniami wszelkiego rodzaju, w których dieta i znajomość specyfiki polskiego rynku spożywczego są ważnym elementem podstawowym.
          
          
          
            Wegetariańską dietę wybrałem razem z rozpoczęciem praktyki jogi. Jogę w różnych formach praktykuję od 1993 roku, daoistyczne praktyki zaś &#8211; zwane również jogą daoistyczną &#8211; od 1994. Z astrologią zetknąłem się pierwszy raz na początku &#8217;93, wraz z polskim wydaniem kursu Alexandra von Pronay. Bardzo wiele dały mi wówczas ogólne wykłady z psychotroniki, prowadzone przez dr Michała Urbańskiego na Politechnice Warszawskiej. Wśród szerokiego wachlarza teoretycznego, włączającego m.in. współczesną teorię systemów, kluczowe miejsce zajmowała na nich astrologia. Od tego pierwszego kontaktu z klasycznym nurtem astrologicznym, zetknąłem się m.in. z astrologią humanistyczną oraz astrologią głębi.
          
          
          
            Do warszawskiego Collegium Psychotronicznego poszedłem w 1997 roku, wiele lat po kluczowych doświadczeniach wewnętrznych, które całkowicie zmieniły mój punkt widzenia: osoby o umyśle ścisłym, matematyczno-informatycznym, pracującej stale z komputerami. Wybór kierunku psychologii alternatywnej podyktowany był ograniczeniem ówczesnej oferty Collegium. Kierunek łączony naturoterapii i psychologii, podobnie jak kierunek naturoterapii, nie spełniały moich oczekiwań co do tego, jak powinny wyglądać holistyczne studia. Starałem się znaleźć całościowe, systemowe spojrzenie na człowieka w kluczowym dziale psychotroniki &#8211; astrologii. W ten sposób powróciłem do pierwszego &#8222;konika ezoterycznego&#8221;, z jakim miałem do czynienia w życiu. Kierunek ukończyłem w 2000 roku, zamykając 7-letni cykl wewnętrznej transformacji. Dyplom obroniłem w 2001 roku z astrologii. Temat mojej pracy dyplomowej to: &#8222;Juliusz Gabriel Verne, sylwetka twórcy-buntownika w świetle astrologii&#8222;.
          
          
          
            W roku 2006 ukończyłem roczny kurs psychologii zorientowanej na proces w Akademii POP Tomka Teodorczyka i Agnieszki Wróblewskiej. Dalsze studia nad psychologią, pedagogiką i socjologią od 2006 roku rozwijam w Pedagogium na kierunku pedagogiki resocjalizacyjnej, ze specjalizacją terapii przez sztukę. W tym roku bronię licencjat (trzymajcie kciuki).
          
          
          
            Od lipca 2009 jestem członkiem Polskiej Sieci ds. Polityki Narkotykowej, skupiającej swe działania na depenalizacji posiadania narkotyków, traktowania uzależnionych jako chorych a nie jako przestępców i zmniejszenia przez to całości tego problemu.
          
          
          
            Projekty
          
          
          
            Od roku 1998 pracuję nad zintegrowanym systemem, w którym łączy się teoria oraz praktyka jogi, Qigong, astrologii, medycyny naturalnej, Tarota oraz alchemii &#8211; z dziedzictwa przekazów indyjskich, europejskich, chińskich i tybetańskich. Robocza nazwa tego systemu to &#8222;Xorcery&#8221;, główną zaś ideą jego jest &#8222;odczarowanie&#8221; &#8211; samodzielne uwolnienie od ograniczeń percepcji i uwarunkowań wszelakiego pochodzenia.
          
          
          
            Wiedzę która płynie z tej syntezy przedstawiałem publicznie na prowadzonych przeze mnie wykładach, zajęciach praktycznych, warsztatach wyjazdowych, na licznych grupach dyskusyjnych (na serwisach: onelist &#8211; yahoogroups, kundalini-gateway.org, goldenline, grono), a ostatnio na forum Tantrycy.pl
          
          
          
            Od 2000 roku prowadzę praktyczne kursy Kultywacji Energii Życia oraz indywidualne sesje Kultywacji Przejrzystości, od 2001 otwarte spotkania medytacji daoistycznych, które w 2003 zdecydowałem się przeformułować na Daoistyczne medytacje on-line. Na Internecie organizuję otwarte medytacje on-line i badam zjawisko synchroniczności umysłów w medytacji, w grupach i forach dyskusyjnych. Od 2001 roku też współpracuję z Instytutem Medycyny Holistycznej VegaMedica.
          
          
          
            W roku 2003 współuczestniczyłem w założeniu Instytutu Integracji Psychosomatycznej, z którym współpracuję. W roku 2006 ukończyłem formalny roczny kurs psychologii zorientowanej na proces w Akademii POP Tomka Teodorczyka. Od roku 2006 uczestniczę w rozmaitych warsztatach teatralnych, musicalowych i wokalnych, m.in. organizowanych przy teatrze ROMA (Szkoła Musicalowa), oraz przez Pawła Podgórskiego (Warsztatowa Akademia Musicalowa, Centrum Rozwoju Artystycznego), a także Piotra Filonowicza (Warsztaty Teatralne Akademii Sztuki i Kultury), Piotra Derewendę (Resilience Project) i Monikę Łada-Bieńkowską (zespół Dwie Minuty Ciszy).
          
          
          
            Również od roku 2006 wspieram Przyjaciół Tybetańskiego Bonu, założoną przez J.Ś. Rinpocze Czongtula, nastawioną na propagowanie tybetańskiej kultury w Polsce.
          
          
          
            W 2008 roku udało mi się wesprzeć realizację jednego z największych marzeń mojego życia &#8211; sprowadzenie Mistrza Mantak Chia do Polski (między innymi tłumaczeniem wykładu wprowadzającego w Traffic&#8217;u), zaś corocznie od 2008 wspieram organizację warsztatów mojej nauczycielki Tao Rosmarie Weibel, po 14 latach od czasu jej pierwszej obecności w Polsce.
          
          
          
            W 2009, 2010 i 2011 wziąłem na siebie tłumaczenie wyjazdowych kursów medytacji Merkaby w Piramidzie Cheopsa, prowadzonych przez Toma de Winter i Shirlie Roden, organizowane przez Agnieszkę Jurko. Szykujemy się na następny tegoroczny wyjazd. Sierpień 2010 spędziłem również tłumacząc szamański warsztat wyjazdowy Shirlie Roden.
          
          
          
            Zrealizowałem pod auspicjami Wyższej Szkoły Pedagogiki Resocjalizacyjnej &#8222;Pedagogium&#8221; projekt dramowy Internetowy Zakon Magiczny &#8211; Ucieczka od rzeczywistości wśród młodzieży w świat wirtualny i halucynogeny &#8211; który również jest podsumowaniem mojej pracy w internecie z ludźmi uzależnionymi, którą zacząłem w 1997 roku.
          
          
          
            W 2010 na zaproszenie warszawskiego Muzeum Azji i Pacyfiku wygłaszałem 8-krotnie wykłady o pograniczach wschodniej i zachodniej kultury, ze szczególnym uwzględnieniem problematyki symboliki nieświadomości, ścieżek i bezdroży rozwoju duchowego, rozdroża taoizmu, kabały, astrologii, jungowskich i grofowskich archetypów oraz modeli wzorców podświadomych. W 2011 Udzieliłem również odczytów na zaproszenie Międzynarodowego Klubu Liderów oraz Janusza Zagórskiego, w ramach kongresu Harmonii Kosmosu.
          
          
          
            Moimi nauczycielami są m.in.: Mantak Chia (Universal Tao), Rosmarie Weibel (Healing Tao), Tomasz Teodorczyk, Bogna Szymkiewicz (psychologia zorientowana na proces), Adam Bytof (joga integracyjna), Donka Madej (astrologia, numerologia), Jerzy Prokopiuk (ezoteryka), Marek Pilkiewicz (energetyczna koncepcja człowieka, psychologiczne podstawy rozwoju duchowego), Krzysztof Sierżęga (Tarot), Renata Komajda (psychologia), Maria Sokolik (psychoanaliza), Maria Owczarek (psychologia przeżyć mistycznych), Hanna Tworek (bioterapia, Qigong), Lidia Boniecka (koloroterapia), Maciej Kierył (muzykoterapia), Elżbieta Sikorska (nauka o żywieniu), Artur Lasoń (medytacja i ekologia umysłu), Jerzy Niedźwiecki (chińska medycyna), Michał Urbański (psychotronika i astrologia), Arkadiusz Lisiecki (Reiki).
          
          
          
            Interesują mnie i inspirują prace ludzi takich jak: Arnold i Amy Mindell, Mantak Chia, Glenn Morris, Kurt Gödel, Zecharia Sitchin, Robert Anton Wilson, Wilhelm Reich, Gieorgij Gurdżijew, Ron L. Hubbard, Friedrich Nietsche, Aleister Crowley, Tim Leary, Osho, Uppaluri G. Krishnamurti, Carl G. Jung, Daniel Quinn i wielu innych.
          
          
          
            Roman Fierfas
          
          
          
            
          
        
      
      
      
    
    
    
  
  
  


