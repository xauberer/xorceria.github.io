---
layout: post
title: Znać siebie a znać innych
published: true
author: sr44089gk0g398f45gi0g9hyg354
comments: true
date: 2011-02-02 08:02:34
tags:
    - inicjacja
    - Księżyc
    - Łono
    - nów
    - Saturn
    - Słońce
    - Waga
    - Wodnik
categories:
    - gwiazdy
permalink: /pl/znac-siebie-a-znac-innych
---
Dzisiejszy nów dotyka mocno bardzo buntowniczych i wojowniczych energii. Po pierwsze, 

**Słońce** i **Księżyc** spotykają się dziś wieczorem w znaku **Wodnika** &#8211; wiecznego buntownika. Po drugie, tuż obok Słońca od dłuższego czasu idzie noga w nogę **Mars**, archetypowy wojownik. Po trzecie &#8211; w znaku **Wagi**, reprezentującym całkowicie odmienną, mediacyjną postawę, stoi w harmonijnym aspekcie do nich **Saturn**, pan struktur i hierarchii. Mniej więcej tydzień temu rozpoczął jednak cofanie się i wycofywanie całej swojej mocnej, krystalizującej i wspierającej energii gdzieś do głębi kosmicznego brzucha Wszechświata, na zapas &#8211; na później (&#8222;wypuści ją&#8221; na wolność 17 czerwca). Stąd jego działanie nie wspiera teraz porządku i struktur &#8211; ale wręcz przeciwnie.

W świetle tego, co się dzieje w Egipcie od zeszłego czwartku i piątku &#8211; trudno jest o bardziej dosadny, astrologiczny komentarz. Pytanie tylko, co dla nas lokalnie ta energia może dobrego przynieść?  Pozwolę sobie nieco się rozgadać&#8230;

Socjologowie badający fenomen naturalnych liderów (włączając w to Adolfa Hitlera i Charlesa Mansona) często obserwują ciekawą prawidłowość. Gdy ktoś z wysokich kręgów społecznych płodzi dziecko w związku (zazwyczaj nieformalnym) z kimś z niskich kręgów społecznych (przykro mi, drogie Wodniki, istnieją takie podziały mimo waszych najgorętszych starań, by tak nie było) &#8211; rodzi się ktoś z silnymi genami liderowania wśród szerokiej masy, od której bardzo się odróżnia. W naturalny niestety sposób, poprzez swoją genetyczną przewagę, zyskuje nad nimi bardzo szybko duży wpływ, a gdy ambicja, duma i ego dopisują &#8211; również i władzę.

Z punktu widzenia hołubionej i obowiązującej w &#8222;amerykańskim śnie&#8221; wiary w merytokrację, równość wszystkich i możliwości osiągnięcia pozycji społecznej tylko dzięki własnym kompetencjom, jest to zasadniczy błąd w systemie, mezalians rodzący lawinowo serię wydarzeń, zupełnie niepasujących do obecnie obowiązującej, politycznie poprawnej ideolo.

**Kto się dziś narodzi, zarówno w sensie fizycznych narodzin jak i duchowej inicjacji, będzie nosił w sobie energię naturalnego lidera**.

Idea zrównania się poprzez miłość dwóch odmiennych sfer społecznych rodzi wielkie zarzewie buntów, rewolucji i wojen, w postaci nowego półboga, współczesnego odpowiednika greckiego herosa, dziecka jednego z bogów (zazwyczaj Zeusa, ojca między innymi Heraklesa) i zupełnie ludzkiej kobiety. Ponieważ mity są ocenzurowane, to niewiele z nich ujawnia, iż tego typu narodziny naturalnych liderów miały miejsce podczas _hieros gamos_, czyli świętych zaślubin&#8230; kapłanki, rytualnej i czczonej, szanowanej, świętej prostytutki w przybytku bogów, do którego mógł wejść incognito każdy mężczyzna, a zatem &#8211; też i taki, który obdarzony jest wielką władzą. Zazwyczaj mowa w nich o kobietach &#8211; królowych, księżnych&#8230; no tak, jeśli król się zakochał to przecież miał prawo poślubić szanowaną konkubinę&#8230; ale nie musiał.

_Znać innych, to mieć mądrość
  
Znać siebie, to mieć ostrość (widzenia)
  
_ _Podbić innych, to mieć władzę
  
_ _Podbić siebie, to mieć siłę_ 

W tych słowach &#8222;_**Dao de jing**_&#8221; bardzo mądrze podsuwa aluzję do &#8222;**Sztuki wojny**&#8221; Sun Tzu:

_Ten, kto zna wroga i siebie nigdy, w setce bitew, nie będzie narażony na ryzyko._ 

&#8230;choć pewnie Wodniki zakrzykną z oburzeniem, co jedno dzieło ma z drugim wspólnego. Znając jednak kontekst, można zobaczyć iż ani poznanie innych nie wyklucza poznania siebie, ani nie jest tutaj prezentowane jako alternatywna droga &#8211; to są komplementarne wskazówki pradawnej mądrości.

**Nów** &#8211; to zapłodnienie, posiew nowego życia, odrodzenie energii. Skoro na **Marsie** &#8211; to narodzi się bohater, skoro w **Wodniku** &#8211; to buntownik i piewca idei równości, wolności i braterstwa. Jeśli posłucha się głosu starca **Saturna** &#8211; to przyswoi mądrość i nie będzie ani rozpętywać trzeciej wojny światowej (czyli może Izrael nie zbombarduje elektrowni atomowej w Iranie, korzystając z koniunktury), ani budować kolejnej sekty (czyli być może Braterstwo Muzułmańskie nie przerobi Egiptu na państwo sticte wyznaniowe).

Szukając odpowiedzi na pytanie &#8211; co robić w tarapatach, jak wyjść cało z opresji, jak rozstrzygnąć konflikty, jak mediować między zwaśnionymi stronami &#8211; wejdźmy dziś wieczorem w energie księżycowego Łona (np. oglądając [Zeitgeist: Moving Forward][1], [Enter the Void][2], albo [GasLand][3]) i pozwólmy sobie narodzić się z niego jako naturalni liderzy. Ranek przyniesie nam mądrość wraz z pierwszymi promieniami Słońca. Koniecznie przygotujcie notesy przy łóżku na spisywanie snów.

 



 [1]: http://www.youtube.com/watch?feature=player_embedded&v=4Z9WVZddH9w&gl=PL
 [2]: http://www.youtube.com/watch?v=lI89ovR36r0
 [3]: http://www.youtube.com/watch?v=dZe1AeH0Qz8