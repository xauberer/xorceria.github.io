---
layout: post
title: 'Trójząb Amora - Wenus opozycja Neptun'
published: true
author: sr44089gk0g398f45gi0g9hyg354
comments: true
date: 2008-08-09 11:08:25
tags:
    - Amor
    - Lew
    - Neptun
    - opozycja
    - trójząb
    - Wenus
    - Wodnik
categories:
    - gwiazdy-w-archiwum
permalink: /pl/trojzab-amora-wenus-opozycja-neptun
---
Dzisiaj, o 18:29 Amor zamachnie się swoim ramieniem, aby uderzyć… tym razem trójzębem, skradzionym władcy mórz i oceanów. Uderzenie będzie miażdżące w skutkach. Nie oprą mu się żadne blokadki i barierki, jakie nasze świadome umysły wymyślają, by odgrodzić się od silnych uczuć i emocji.

**Wenus**, Pani miłości, stoi w niezmiernie płodnym i kochliwym znaku **Lwa**. Nadawane przez nią miłosne potrzeby i erotyczne pragnienia są teraz jak rozgrzane do białości, płynne złoto. **Neptun**, Pan mgieł, oceanów, iluzji, izolacji i indywiduacji stoi twarzą do niej w znaku rewolucji i komunikacji, gwałtownych i szybkich zmian &#8211;**Wodnika**.

Iskrzenie, jakie jest w spojrzeniach tych dwojga, to energia bezgranicznych zauroczeń, do niewoli i totalnego oddania włącznie. Kosmiczna miłość, platoniczne oddanie, zauroczenie bez większej nadziei na realizację w materialnym świecie &#8211; czysta energia, która niespecjalnie chce się materializować. Jedyne czego pragnie, to wzrastać i dążyć do coraz wyższej ekstazy.

Poszukiwanie przyjemności i ucieczka przed wszystkim, co ją odbiera &#8211; albo lgnięcie do uzależniającego bólu po to, by wyzwolić w mózgu fale endorfin &#8211; to przyczyna braku ukorzenienia działań, wzbudzanych przez tą energię.

Nie bójmy się jednak pójść za tą falą i wykorzystać ją do nawiązania nowych, niezwykłych relacji. Energia zauroczenia zejdzie już niedługo, a zastąpią ją energie bogów i bogiń bardziej stąpających po Ziemi.

**Czas na kosmiczne zauroczenie mamy aż do poniedziałku. Płynne złoto miłosnych uniesień i gorących pragnień przelewać się będzie przez nasze serca aż do przyszłego czwartku.**



