---
layout: post
title: 'Seksmisja 2020 - cz.2: Gdzie Hitler i Stalin zrobili co swoje'
published: true
author: sr44089gk0g398f45gi0g9hyg354
comments: false
date: 2017-05-24 08:05:38
tags: [ ]
categories:
    - glosy-ze-swiata
    - gwiazdy
permalink: >
    /pl/seksmisja-2020-cz-2-gdzie-hitler-i-stalin-zrobili-co-swoje
image:
    feature: Plac_Grzybowski_w_XIX_wieku.jpg
---

  
    
      
        
          
            Miało być o mitologii, a będzie o wojnie i pieniądzach. Jedno i drugie to też mitologia, ale nie tak jak grecka. O greckiej &#8211; kiedy indziej.
          
          
          
            Bardzo późny wieczór, ulica Grzybowska róg Jana Pawła, Warszawa. Jak to cała Grzybowska i okolice &#8211; ulubiony cel wycieczek zagranicznych. Goście lubią patrzeć, jak ten bardzo ważny dla nich historycznie zakątek nie jest już zaniedbaną ruiną, ale błyszczącą siedzibą świetnie dofinansowanego biznesu.
          
          
          
            Idziemy do czeskiej restauracji po drugiej stronie skrzyżowania, z kolegą informatykiem, by rozmawiać o &#8230; pieniądzach, a konkretnie kryptowalutach. Patrzę z podziwem na nieskazitelność ubioru jednego z gości, spacerującego spokojnie i dumnie przed lśniącym autokarem, którego poziomu komfortu można się łatwo domyślić. Schludny i pragmatyczny nie wydaje się być drogim, ale przecież ceny ubiorów dopasowanych do miejsc i okoliczności nie mierzy się splendorem i kapiącym złotem. Takie ubiory są też dopasowane do odpowiedniego grona odbiorców. Dlatego nie wszystkich na nie stać.
          
          
          
            Zadowolony, uśmiechnięty, z wysoko uniesioną głową rozmawia przez telefon zapewne z krajem rodzinnym. Co może być tematem rozmowy?
          
          
          
            Synku, a spotkaliście się z nienawiścią, niechęcią, obrazą? Nie mamo, o tej porze jest mało ludzi na ulicy. Widzieliśmy Twardą, Próżną, plac Grzybowski. Nawet ładnie wyremontowane. Och to Boga chwalić, ja już za stara, by to na własne oczy zobaczyć. A jak tam twoi koledzy informatycy z nowej pracy, mili są dla ciebie? Tak mamo, mamy wielkie plany. Zgadaliśmy się z fizykami i matematykami z mojej uczelni. Nic na razie nie mogę ci powiedzieć, bo to tajemnica, ale to będzie wielkie. Synku, ufam w pełni Bogu, że tak będzie, taki mądry wyrosłeś, jestem z ciebie dumna.
          
          
          
            Czy jest coś ciekawego w tej rozmowie? Nawet tylko domniemanej. Otóż tak, Marianie &#8211; jest to Zaufanie.
          
          
          
            Dlaczego więcej pieniędzy zarabiają narody, które mają wysoki poziom społecznego zaufania? Dlaczego ten poziom nazywa się kapitałem społecznym? Proste &#8211; jeśli masz powierzyć komuś tajemnice swojego biznesu, swoje pieniądze i czas, to szybciej, prościej i chętniej to zrobisz jeśli masz zaufanie do drugiej osoby lub osób. To jest tak banalnie proste. Nie ma w tym żadnego spisku, żadnego matactwa, czarnej magii ani innego voodoo.
          
          
          
            Ile razy się spotkałem ze spojrzeniem &#8222;czy cię po&#8230;&#8230;ało?&#8221; gdy chciałem w swoim rodzinnym kraju coś komuś po prostu dać w prezencie, albo pomóc tak po prostu. Ile razy jak już coś dałem, to odbiorca to zepsuł, zniszczył i na wszelki wypadek po spaleniu i zakopaniu, posypał solą. Nie, nie jest możliwe, żeby ktoś mógł być tak po prostu dobry, pod wszystkim musi kryć się spiseg. Wszystko ma drugie, trzecie, czwarte i pięćdziesiąte dno. Wszyscy faceci to świnie, a każdy kto cię nie próbuje jawnie wybzykać, na pewno już ma to w planach i właśnie zaciera ręce, bo zrobił już pięć ruchów zanim się zorientowałaś.
          
          
          
            W kraju, gdzie poziom alkoholizmu, oraz wypływających czy połączonych z nim przypadków paranoicznej manii, oraz schizofrenii dalece wychyla się poza średnią krzywej statystycznej Gaussa, nie ma miejsca na takie pierdoły jak zaufanie. Życie jest ciężkie. Nie wierzysz? Zaraz ktoś cię nauczy, jaki świat jest naprawdę. To złe, niebezpieczne miejsce. Takie, jak miejsce w którym twoja babka rodziła twoją matkę (co wiemy dzięki epigenetyce). Polak został świetnie przygotowany do tego, by żyć w warunkach wojny &#8211; epigenetycznie. Jest czołgiem-amfibią &#8211; która prócz tego, że może pływać, to jeszcze z dobrym wiatrem i poleci. Co z tego, że drugiej światowej już nie ma. Druga wojna światowa, to była dla cieniasów. My zmontujemy taką prawdziwą, dopasowaną do twoich potrzeb &#8211; wojnę polsko-polską. Żaden spisek cię nie ruszy. Żaden. Ty już wiesz. J-23 znowu nadaje.
          
          
          
            Wojna polsko-polska ma też wymiar, który dzieci komuny pamiętają z telewizora. Kiedyś był to taki serial, który nazywał się &#8222;Wojna domowa&#8221; i był jasnym, prostym, klarownym obrazem tego, co Hitler i Stalin zrobili co swoje w psychice tego kraju. Dawał świetny upust emocjom i możliwość pośmiania się z siebie i zyskania dystansu do absurdalności tego, co Polak Polakowi robił. Poza tym był przecież jeszcze wróg zewnętrzny, Ten-Którego-Imienia-Nie-Wolno-Nam-Było-Mówić. Dziś wszyscy wiedzą i mówią, że chodziło o ZSRR. Teraz jednak tego wroga nie ma, NATO siedzi w polskich granicach i kurde balans, już nie ma na kogo zwalać tak łatwo. Brak zewnętrznego wroga, na którego cały ten jad się wcześniej wylewało podziałał dramatycznie destruktywnie. Naród w swoim własnym jadzie się kisi.
          
          
          
            Najbardziej zaś kiszą się Polki z Polakami.
          
          
          
            Ojcowie, którzy przy odbudowie kraju z ruin nie mogli być w domu, nie mogli być obecni przy dzieciach. Matki, które musiały cały dom i dzieci ogarniać same, nawet jak miały tego chłopa. Wiele przecież chłopów poginęło na wojnie. Baby musiały dać radę same. Musiały wyhodować sobie jaja. To nie prawda, że dżęder jest wynalazkiem ostatnich lat, albo że to zepsucie i zaraza z tej złej Unii Europejskiej. W Polsce dżęder zrobiła wojna. No i alkohol po wojnie.
          
          
          
            Weź tu człowieku wpisz się w nowoczesne standardy psychologiczne, zaczerpnięte z krajów pierwszego świata, nieposiadania potrzaskanej psyche przez dzieciństwo. Wnioskiem tego, kto może &#8211; wieje do pierwszego świata, z dala od polskiego piekiełka. Jest jednak gorzki finał tej emigracji. Można człowieka wyrwać z PRL-u, ale PRL-u z człowieka to i traktorem nie wyrwiesz. Na emigracji Polak Polakowi największym wrogiem, źródłem największych lęków i powodem do największej niepewności. Rodzina &#8211; nie-rodzina, wszystko jedno. Zaufanie to skarb, na który trzeba długo i ciężko pracować.
          
        
      
      
      
    
    
    
  
  
  


