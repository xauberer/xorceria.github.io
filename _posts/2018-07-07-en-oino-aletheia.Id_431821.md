---
layout: post
title: En oino álétheia
published: true
author: sr44089gk0g398f45gi0g9hyg354
comments: true
date: 2011-07-21 06:07:55
tags:
    - Bliźnięta
    - Lew
    - Mars
    - Neptun
    - Ryby
    - Skorpion
    - Wenus
categories:
    - ze-swiata
permalink: /pl/en-oino-aletheia
---



  
  
  
    Ἐν οἴνῳ ἀλήθεια
  


_W winie &#8211; prawda,_ jak mawiali Grecy a wielu za nimi powtórzyło.

Wino będzie bardzo przydatne, począwszy od najbliższej niedzieli 24 lipca, aż do 23-ciego sierpnia, ostatniego w te wakacje święta Bogini Niezgody. W niedzielę **Słońce** świadomości i uwagi wchodzi w znak czarującego **Lwa**, a tuż za nim, w przyszły czwartek wkroczy tam zalotna **Wenus**, która w reflektorach sceny królewskiego, lwiego teatru błyszczy się, jakby cała była z masy perłowej.

Perły jednak to łzy, wedle ustnego przekazu bywalczyń salonów jubilerskich, **Wenus** zaś w Tradycyjnej Chińskiej Medycynie sygnifikuje żywioł **Metalu**, reprezentowany w ludzkim ciele przez płuca i jelito grube, a w ludzkiej psychice &#8211; przez smutek i depresyjne przygnębienie w negatywnym biegunie, zaś radość i odwagę w pozytywnym.

Będziemy mieli wiele okazji do przeżywania wzlotów i upadków, kontaktowania się ze wszystkimi czterema matrycami okołoporodowymi, gwoli oczyszczenia emocji naszych rodziców, zapisanych w naszych ciałach w czasie pobytu w macicy (nie perłowej), czyli po łacinie **MATRIX**. Emocje te będą nam pojawiać się (lub plątać między nogami) jakby szły cały czas po pępowinie do naszej psychiki, z odległych głębin nieświadomych zakamarków, zakrzywionej traumami czasoprzestrzeni. Będzie wiele tematów na długie, szczere Polaków rozmowy, przy dobrym lub po prostu mocnym alkoholu.
  






[pwal id=&#8221;60431721&#8243; description=&#8221;&#8221;]

Znak **Lwa** to nie tylko sztuki piękne, kreacja i prokreacja, amory i zaloty, czyli tak zwane głupoty jak twierdzą cięte na lwiastych, zgryźliwsze **Skorpiony**, które mają z nimi na bakier. **Lew** jest niezwykle przewidującym, wizjonerskim i wpływowym liderem, dla którego zasada działania magnesu serca &#8211; _nie pchaj liny, tylko ją ciągnij_ &#8211; jest od urodzenia jasna i prosta jak&#8230; **Słońce**. Nieugięty na manipulacje i zastraszenia, nie poddaje się szantażowi &#8211; bo po prostu nie wierzy manipulanckim czarnowidzom, a własnej odwagi starczy mu by z nadwyżką obdarować średniej wielkości oddział zamkniętych w rezerwacie, rozpitych i pogrążonych w depresji Indian. Każdy dobry lider wie, jak bezcenne jest zaufanie, pojawiające się po takich szczerych rozmowach. Między innymi dlatego na wiecach wodzów Germanii i nie tylko, wino było regularnym gwarantem szczerości intencji oraz prawdziwości wypowiedzi ich uczestników. U nas do tej pory obyczaj ten kwitnie i [niekoniecznie mamy się z czego cieszyć][1]&#8230;

Zważywszy na obecność Wojownika **Marsa** w potrzebujących gadania, towarzyskich i mających wiele imion **Bliźniąt**, oraz jego nabrzmiewające do 3 sierpnia sympatie z mocno ściemiającym i osnuwającym wszystko mgłą **Neptunem** w cierpiętniczych **Rybach**, jest wiele prawd do odkrycia i wiele racji, o które trzeba zawalczyć, póki jeszcze nie jest za późno na odwrócenie nadchodzących na koniec sierpnia i połowę września konfliktów. Głosy zmarginalizowane, zignorowane, nadużyte i pogrążone w ciemnych, zimnych i wilgotnych zakarmarkach, czekają na odkrycie i wyrzyganie z siebie bolesnych słów. Niezależnie od obiektywizmu takich głosów, im dłużej i głębiej pozostaną zignorowane, z tym większą siłą wesprą destruktywne aspekty Chaosu, gdy dnia oraz **Słońca** na niebie ubędzie. Na odkrywanie takich głosów potrzebny jednak jest nakład czasu i energii, na który nie wszystkich stać.

Kiedy pracujemy w większej grupie ludzi i pragniemy głębokiej demokracji, po czym nagle z przerażeniem odkrywamy, że jesteśmy trybikiem korporacji &#8211; nie żałujmy róż, gdy płonie las, ale nie połykajmy tychże łez. Róże połykać można, mają wiele witamin i działają antydepresyjnie, podobnie jak różeniec górski, czyli _Rhodiola rosea_, którego korzeń również wydziela olejki eteryczne zapachu różanego. Nie potrzeba alkoholu, by &#8222;się leczyć&#8221; a warto stukać do aptek po autentyczne zioła, a nie pastylki złożone z naprzemiennie patentowanych, po wygaśnięciu pierwszego patentu, lewo- i prawoskrętnych stereoizomerów tych samych związków organicznych, substancji które kiedyś nie były rozseparowane na stereoizomery, z pomocą drogiego procesu chromatografii, który [dokłada się do ceny &#8222;nowych, lepszych&#8221;, droższych leków z UE i IG Farben][2].

### Liderzy &#8211; szukajcie prawdy. Niekoniecznie w winie.

[/pwal]



 [1]: http://localgwiazdy/2011/06/01/dorosle-dzieci-alkoholikow/
 [2]: http://www4.dr-rath-foundation.org/