---
layout: post
title: Przemoc chadza w jedwabiach
published: true
author: sr44089gk0g398f45gi0g9hyg354
comments: false
date: 2017-10-01 10:10:37
tags: [ ]
categories:
    - gwiazdy
    - poradnik
permalink: /pl/przemoc-chadza-w-jedwabiach
image:
    feature: Lacan.jpg
---

  
    
      
        
          
            Cytując za Lacanem Freuda:
          
          
          
            &#8222;To nie Zło, ale Dobro wywołuje i karmi winę&#8221;
          
          
          
            W czwartek mieliśmy kulminację opozycji Uran-Jowisz, dwóch planet, których &#8222;nieharmonijne&#8221; aspekty widzę raz po raz w horoskopach: perfekcjonistów, freaków kontrolowania wszystkiego i wszystkich, dorosłych dzieci alkoholików i współuzależnionych wszelkiej maści. Nierzadko też i samych uzależnionych, którzy gigantyczne ciśnienie między wymuszającym dążenie do perfekcji imago karzącego, surowego rodzica, a warunkami i faktycznymi możliwościami, próbują upuścić z pomocą rozmaitych form uzależnień, rytuałów robienia lub spożywania czegoś &#8222;niedobrego&#8221; (często dosłownie).
          
          
          
            Rytuał jest niezbędny dla uzyskania poczucia oczyszczenia z niematerialnego brudu moralnego (przez np. wymioty). Analogia do obsesyjnego mycia rąk &#8211; jak najbardziej na miejscu. W wypadku Urana-Jowisza chodzi o wyrzucenie poza siebie na zewnątrz (na kogoś innego) poczucia winy i wstydu. W końcu Jowisz to moralna doskonałość, a Uran &#8211; niemalże personifikacja całej, najwyższej sfery niebios&#8230; &#8222;co złego, to nie ja&#8221; (patrz też -> polowania na czerwone czarownice).
          
          
          
            Tak naprawdę mniej przeżarci przemocą i destrukcją są ci, którzy dają upust temu ciśnieniu w używkach i uzależnieniach, niż ci, którzy &#8211; idąc po trupach i zabijając wrażliwość w sobie, oraz wszystko co jej przynależne &#8211; są w stanie zmusić się do sprostania nieludzkim wymaganiom tyrańskiej części swojej podświadomości, odnosząc sukcesy w korporacyjnym świecie Uzgodnionej Rzeczywistości.
          
          
          
            Drodzy psychoterapeuci &#8211; jeśli w tym czasie zderzaliście się z czyimś freudowskim superego: to właśnie jest obraz wydobycia się astrologicznego Archetypu z głębokiej nieświadomości. W każdym razie, tak wyglądało (czerwony &#8222;piorun&#8221;) to wynurzenie się biblijnego Wieloryba (och, jak urano-jowiszowcy kochają starotestamentową perfekcyjność rozliczeń karmicznych) w czwartek o 6:24 nad ranem:
          
          
          
            
          
          
          
            Oczywiście, same &#8222;ciężkie&#8221;, powoli biegnące planety to za mało, żeby coś w zbiorowej (nie)świadomości zaiskrzyło. Jutro do symfonii dołączą basowe dźwięki trygonu szybkiego, wojowniczego Marsa ze skrytym, podstępnym Plutonem (fiołkowe &#8222;widełki&#8221;), a w Katalonii wrze po wyciszanym i marginalizowanym przez media aresztowaniu przez hiszpańskie służby prezydenta Carlesa Puigdemonta i konfiskacie urn referendum niepodległości, natomiast wokół hipokryzji dygnitarzy Unii Europejskiej dopiero wrzeć zaczyna. Wyższe &#8222;dobro&#8221; jakim karmią się gadające głowy Unii Europejskiej, daje im pewność siebie i poczucie, że oczywiście wiedzą lepiej, co jest &#8222;dobrem&#8221; dla Katalonii&#8230;. ale nie o Katalonii chciałem pisać.
          
          
          
            W dzisiejszych czasach prawdziwa przemoc, nieugięta i miażdżąca z większą konsekwencją, niż stalowy walec, ubiera się w tiule, jedwabie i atłasy. Zresztą te tkaniny zawsze były ulubionymi ciuchami władców i bogaczy, więc to w sumie żadna nowość. Wystarczy trochę sobie historii przypomnieć.
          
          
          
            Standardowa wysokość ciśnienia nacisku pod ostrzem damskiej szpilki wynosi (zależnie od przyjętych danych i modeli obliczeniowych) od 3000 do 11000 kilopaskali:
          
          
          
            
          
          
          
            … czyli od 30 do 110 atmosfer.
          
          
          
            Wojny zaczynają się na bardzo przyziemnym poziomie, w atomowej części społeczeństw: w bliskich relacjach międzyludzkich. Czy on/ona chce mnie? Czy mój brzuch nie wystaje? Czy się podobam?
          
          
          
            Ciśnienie, jakie jest w przemyśle fitness na silne, wysportowane, ultra-wydajnie znoszące stres i wysiłek sylwetki, masowa propaganda mody i stylu, która to ciśnienie stale podnosi bombardując (!) swoją publiczność odpowiednio spreparowanymi z pomocą najnowszych cybertechnologii obrazami… jest nie mniejsze, niż to ciśnienie pod damskimi szpilkami.
          
          
          
            Teatr działań wojennych XXI wieku możecie zobaczyć już teraz, patrząc jak już zmieniły się proste stosunki międzyludzkie. Ile jest ciepła, otwartości, miłości, wyrazów zaufania i przyjaźni między ludźmi? Ile było? Ile jeszcze jest żywych, którzy tą różnicę mogą pokazać, bo pamiętają przeszłość?
          
          
          
            Scenariusze dla tego teatru są już napisane &#8211; co więcej, są cytatami z &#8222;Wojny peloponeskiej&#8221; Tukidydesa. Zupełnie inaczej jednak wygląda ich odgrywanie, gdy tą „sztukę” odgrywają pozbawieni kończyn weterani wojen w Afganistanie i Iraku na deskach London Theatre, mówiąc do publiczności: &#8222;Teatr działań wojennych jest odgrywany poprzez ciała mężczyzn&#8222;, niż w propagandowych obrazkach telewizji (również internetowych).
          
          
          
            Trochę inny efekt wywierają. Znów, ile jeszcze jest żywych, którzy mają na tyle wrażliwości, by dla nich ta różnica była czytelna?
          
          
          
            Mistrzowie fitness’u nie mają problemów z rezygnacją z bliskich relacji i związków miłości. W końcu cel jaki sobie stawia ekstremalna forma manifestacji archetypu Wojownika, czyli Pracoholik, jest nieporównywalnie cenniejszy, niż jakiś tam słaby untermensch. Szczególnie, gdy jest to dosłownie kontrast Młodego Bóstwa z jakimś nieboskim, bo patriarchalnym okazem. Uogólniając bardziej: archetypy Kochanka-Kochanki oraz Wojownika-Wojowniczki są na przeciwnych biegunach kompasu nieświadomości &#8211; aktywność jednej energii wyklucza aktywność drugiej. Ot, taki drobny sekret przycyny pojawiania się &#8222;ścian&#8221; w relacjach damsko-męskich.
          
          
          
            Wojna rodzi się najpierw na płaszczyźnie archetypów, a następnie eskalując, wybrzusza kolejne, głębokie warstwy (nie)świadomości, przebija się przez krainę snów, żeby pojawić się najpierw w kanale i krainie bliskich relacji międzyludzkich, jeszcze zanim przebije się do kanału i krainy Świata, szerszego i już w pełni należącego do Uzgodnionej Rzeczywistości. Czytaj: jest już blisko, bo w relacjach już jest jej pełno. 
          
          
          
            Czytaj też: być może nie jest twoją winą, jeżeli ci się w relacjach &#8222;nie udaje&#8221;, cokolwiek ma znaczyć &#8222;udawanie się&#8221;. Być może zamiast uciekać przed światem zewnętrznym, oraz zamykać się w pudełkach na wrażliwców &#8211; ciągłych psychoanaliz i psychoterapii, tudzież innych terapii sprowadzających myślących, inteligentnych, wrażliwych ludzi do roli &#8222;wewnętrznych dzieci&#8221; &#8211; potrzebujesz wyciągnąć mackę na zewnątrz, do społeczności skupiających energię i działania na politycznych celach, dążąc do uzyskania przynajmniej klarownego obrazu tego, co wyprawiają politycy? Może to na nich należałoby przerzucić odpowiedzialność? Może jest do tego wiele przesłanek? Sprawdź&#8230;
          
          
          
            Możesz mówić: nie ma we mnie przemocy, są tylko atłasy i jedwabie. To tylko pokazuje, jak ogromne ciśnienie wyparcia stosujesz, żeby nie widzieć inwazji wojennej mentalności, która i tak cię dosięga &#8211; każdego dnia pracy w błyszczących korpo, oraz każdego dnia pracy dla pracujących w korpo. Do najbliższego compo fitness&#8217;owego zakładam szary kamuflaż moro-urban, a nie błyszczące lycro-technojedwabie.
          
          
          
            PS. Polskie forum lacanowskie zaczyna za tydzień cykl czytania Lacana dla początkujących. Nie przegap!
          
          
          
            PS2. Jeśli masz w sobie jeszcze wrażliwość, zajrzyj tutaj i pooglądaj bardzo osobistą relację z kręgów kobiecych &#8211; jest nadzieja i droga wyjścia dla wszystkich, opętanych przez dogmatyczne superego. Obejrzyj od początku do końca, a jeśli pracoholizm oderwie cię od oglądania &#8211; bo &#8222;już wiesz&#8221; i jest to &#8222;strata czasu&#8221; &#8211; to zanotuj w którym momencie cię oderwało. Możesz się zdziwić, jak ważne jest to konkretnie dla ciebie.
          
        
      
      
      
    
    
    
  
  
  


