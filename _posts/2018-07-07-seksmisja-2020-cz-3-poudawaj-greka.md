---
layout: post
title: 'Seksmisja 2020, cz.3: poudawaj Greka'
published: true
author: sr44089gk0g398f45gi0g9hyg354
comments: false
date: 2017-07-22 11:07:59
tags: [ ]
categories:
    - glosy-ze-swiata
    - gwiazdy
permalink: /pl/seksmisja-2020-cz-3-poudawaj-greka
image:
    feature: herakles-i-hydrafp3.jpg
---

  
    
      
        
          
            Piosenki czasów peerel’u pomagały się przystosować do warunków komunistycznej dyktatury, nic dziwnego, że obecnie powodują wzruszenia i wzdychanie. Wtedy trzeba było umieć szybko kulić głowy w ramiona i takie teksty jak „nie zadzieraj nosa… nie udawaj Greka” były jak najbardziej potrzebne, żeby sobie poradzić z jednym z najbardziej podstawowych lęków egzystencjalnych.
          
          
          
            Ludzie boją się śmierci. Boją się jednak nawet bardziej (świadomiej) lęku przed byciem nakrytymi, że mają jakąś osobistą moc, siłę. Że się &#8222;wychylą&#8221; i podpadną jakiemuś prezesowi czy innemu misiowi z dykty i słomy. Mieć siłę, umieć coś zrobić i to pokazać, to automatycznie znaczy rzucić wyzwanie małym, zakompleksionym egoistom z rozdętą manią bycia&#8230; napoleonem. Naprawdę nie potrzeba nic więcej, żeby wkurzyć takich ludzi i okazać im nieposłuszeństwo. Nieposłuszeństwo polegające na braku lęku przed ich ordynarną, wulgarną i tępą butą, głupotą i ograniczeniem umysłowym, które przebierają się w faszystowskie ciuszki narodowej socjaldemokracji.
          
          
          
            Ta ich polityczna służba &#8211; niby to uniżona, niby dla maluczkich &#8211; tak naprawdę jest kosmiczną pychą, zamaskowanym przekonaniem o własnej wszechwiedzy, omnipotencji i zdolności do własnoręcznego sterowania dosłownie wszystkim, jak jakiś bóg &#8211; które jest skazane na porażkę. Bo niby czym jest złamanie trójpodziału władzy, jak nie freudowską, narcystyczną, infantylną omnipotencją, która jest w pewnym stopniu zdrowa i potrzebna &#8211; ale u dwulatka?
          
          
          
            Nów na ogniotwórczym Marsie, w ognistym Lwie to znak pożogi wszystkich serc i umysłów. Brzmi to patetycznie, jak wstęp do heroicznego eposu – bo taka jest jakość tej energii. Patos nie znaczy, że młodych to nie dotyczy. Młodzi szybko załapali. Nowy, ognisty początek, pełen aktywnego i słusznego gniewu – szczyt: niedziela rano, czyli działa też i dziś wieczór, oraz cała noc.
          
          
          
            To dzisiaj jest czas na to, żeby iść na ulicę i być bohaterem według najlepszych wzorców Zimbardo. Przy okazji jest to odpowiedź na to, po co komu w dzisiejszym świecie mężczyźni. Po to, by zaśmiać się w twarz niebezpiecznym psychopatom, którzy już zapomnieli, dlaczego dostali mandat zaufania społecznego, którym się zdaje iż ich własna głupota jest własnością przynależną wszystkim innym, których traktują wedle tej miary – tych, którymi gardzą i przed którymi odgradzają się kordonem policji z betonowymi barierkami przeciwczołgowymi.
          
          
          
            Herakles musiał zabić hydrę – a hydra to populus (co również jest łacińską nazwą często wycinanej topoli), tłum z milionami głów i jedną centralną. Tak długo, jak ta jedna nie spadnie, będą się odradzać nowe. Ta głowa to łeb dyktatury (patrz od 4 minuty i 13 sekundy), niekoniecznie samego dyktatora, ale właśnie jego pomysłu na to, jak zorganizować i skontrolować tłum. Póki jad hydry zatruwa głowy opętanych przez nią ludzi, hydrze wciąż obcięte głowy odrastają. Głowa centralna to wiara (o której pisałem po wyborach) w to, że &#8211; ziejąca jadem nienawiści do wszystkiego co żywe &#8211;  hydra w ogóle jest komuś potrzebna.
          
          
          
            I ty jesteś Heraklesem, chłopcze i dziewczynko. Herosi w greckich mitach byli półbogami, bo mieli w sobie pół człowieka – czyli ludzkie ciało – i pół boga, czyli nieśmiertelnego atmana, Ducha, tchnienie boskości, boską naturę, pierwotną naturę umysłu, pierwotną iskrę (lub Próżnię) oryginalnego Dao. Dziś w nocy, chcesz czy nie, ta pierwotna energia nie da ci spokoju i nie pozwoli siedzieć na luzaczku w domku przy ekraniku. Będzie ci tak przykro od tego siedzenia na dupie, że mniej będzie boleć wyjście na ulicę.
          
          
          
            Czego z całego serca ci życzę, bo tylko tak można obciąć łeb hydrze dyktatury
          
        
      
      
      
    
    
    
  
  
  


