---
layout: post
title: 'Pióro sprawiedliwości - Maat'
published: true
author: sr44089gk0g398f45gi0g9hyg354
comments: true
date: 2011-03-29 12:03:50
tags:
    - Baran
    - Jowisz
    - Maat
    - Mars
    - nów
    - pióro
    - Ryby
    - Saturn
    - sprawiedliwość
    - Waga
categories:
    - gwiazdy
permalink: /pl/pioro-sprawiedliwosci-maat
---



  
  
  
    Shirlie i ja pod ołtarzem między łapami sfinksa. Za nami najmłodszy uczestnik - Kuba
  


Staroegipska bogini sprawiedliwości **Maat** u wejścia do zaświatów ważyła na szalach **Wagi** z jednej strony serce zmarłej osoby, a z drugiej pióro strusie. Jeśli serce było cięższe niż pióro, opadało wraz z szalą wprost do piekielnej paszczy krokodylogłowego stwora. Pożarty znikał na zawsze, tracił szansę na odrodzenie w jakiejkolwiek formie i szansę na wieczne życie. Jeśli było lżejsze &#8211; zmarły zyskiwał prawo do życia wiecznego, odrodzenie po zasłużonym pobycie w niebiańskich zaświatach.

To przesłanie było jedną z najważniejszych treści medytacji prowadzonych w Piramidzie Cheopsa, świątyniach w Abydos i Denderze przez Shirlie Roden, do której przystąpili między 11-tym a 18-tym marca uczestnicy jej warsztatów wyjazdowych w Egipcie. Energia tych medytacji niosła się w eter nadzwyczaj czysto i długo, ponieważ przed naszym wejściem do środka przez długi czas nikt nie wizytował Piramidy Cheopsa. Po egipskiej rewolucji nie było ani rządu, ani ministra antyków, który mógłby podpisać zezwolenie na wejście.

W dniu, kiedy weszliśmy z tym pozwoleniem do środka, z pierwszym podpisanym  aktem przez nowego ministra w rękach, rewolucjoniści wylali go z urzędu. Ponoć za korupcję&#8230; dla nas to oznaczało, że po naszym wejściu bardzo długo znów turyści nie wejdą do środka i nie zakłócą energii, którą tam przywołaliśmy. Wciąż jeszcze możecie z niej korzystać i podłączać się do niej w medytacji.

Z różną siłą, przez ostatnie tygodnie aż do dzisiaj, doświadczaliśmy ważenia na szalach sprawiedliwości &#8211; po stronie kochającego filozofię znaku **Wagi** stoi surowy i wnikliwy cenzor **Saturn**, po stronie impulsywnego i intelektualnego znaku **Barana** &#8211; sędzia i krytyk **Jowisz**. Ekwilibrium do którego oba te potencjały dążyły to właśnie zasada Maat &#8211; wydobywania kosmicznego Porządku z oceanu chaosu, chaosmosu. Podobnie jak w wielu mitach stworzenia, w egipskim na początku był pierwotny wzgórek, kwiat lub&#8230; piramida, jako pierwsze wyłaniające się z Otchłani, nieskończonej domeny wszelkich możliwości.

Zasada sprawiedliwości, wyłaniania się Porządku z Chaosu, podobnie jak bogini Maat i będące jej ucieleśnieniem piramidy w Egipcie, oznaczały symboliczny triumf Światła nad Ciemnością, oraz kosmicznego Porządku nad oceanem Chaosu. Jak długo faraonowie stali u władzy jako strażnicy tej zasady, tak długo lud cieszył się dobrobytem i spokojem.

Jesteśmy już za progiem, od którego rewolucyjny, pierwotny Chaos, w postaci **Urana** w **Baranie**, [rozlewać się zaczął po świecie][1]. Można porównać go do resetu systemu, wprowadzenia komendy formatowania na nowo starych danych do komputera. Daleko jeszcze przed nami, w rocznej perspektywie, jest pogłębienie procesu przemian na świecie. Będą one tak głębokie, jakby faktycznie świat na chwilę zanurzył się w potopie pierwotnego Chaosu, by wynurzyć się po jego Nocy w nowym wcieleniu.

Teraz czeka nas stąpanie z kamienia na kamień nad coraz bardziej wartkim strumieniem zdarzeń. Odważni wypatrują co lepszych miejsc, by ryzykować zanurzenie w nurcie, bo kto nie ryzykuje &#8211; ten nic nie wygrywa. Łut szczęścia czeka szybkonogich i szybko myślących w piątek, wraz z wyjściem ambitnego **Marsa** z wiecznie bojaźliwych **Ryb**, oraz wejściem do nastawionego na rywalizację **Barana,** pojawi się wiele &#8222;złota dla odważnych&#8221; do wygrania.

Jednakże ten szybki traf może przyćmić większą wygraną &#8211; niedzielny **nów** na **Jowiszu**, wzmacniający szalę sprawiedliwych, oczyszczający niesłusznie oczernionych i posądzonych. Kto się połaszczy chwilę wcześniej na szybki i gorący pieniądz, przegapi wielką wygraną w niedzielę.

Wszystkich mistrzów prokrastynacji, odwlekających na później z lęku przed porażką, czeka w niedzielę wielka próba siły woli. Czy jestem gotów/gotowa czy nie, bo podjąć wielkie, życiowe wyzwanie? **Odpowiedź leży na szalach Wagi Maat**. Jeśli Twoje serce nie jest obciążone depresją, żalem, poczuciem winy i jest lżejsze od strusiego pióra, to odpowiedź brzmi &#8211; **TAK**.

Uwolnij się od lęku przed sukcesem, a przestaniesz bać się porażki. Każdą energię można pozytywnie transformować, co również [Shirlie wielokrotnie powtarza to na swoich warsztatach i czego uczy][2].

### W razie wątpliwości &#8211; wezwij energię Maat przez symbol Kwiatu Życia, wciąż promieniującą ze środka Komory Królewskiej z Piramidy Cheopsa.


  
    
    
    
      Kwiat Życia na kolumnach Świątyni Ozyrysa w Abydos
    
  
  
  
    
    
    
      Symbol Kwiatu Życia
    
  




 



 [1]: http://www.gwiazdydzisiaj.pl/2011/03/11/nieoczekiwana-zmiana-miejsc/
 [2]: http://www.gwiazdydzisiaj.pl/2010/08/powrot-do-cytadeli-czterech-zywiolow/