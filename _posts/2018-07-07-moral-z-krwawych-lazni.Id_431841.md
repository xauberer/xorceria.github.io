---
layout: post
title: Morał z krwawych łaźni
published: true
author: sr44089gk0g398f45gi0g9hyg354
comments: false
date: 2016-02-07 10:02:13
tags: [ ]
categories:
    - glosy-ze-swiata
    - ze-swiata
permalink: /pl/moral-z-krwawych-lazni
---
Oglądanie horrorów jednak daje korzyści &#8211; my ludzie mamy skłonność do tego, by odwracać głowę w drugą stronę, jeśli nie musimy patrzeć na zło. Mocna, wysokoprocentowa dawka wizji wyjętych z piwnicy psychiki ludzkiej działa czasem równie trzeźwiąco, jak stosunkowo łatwo dostępne, wysokoprocentowe produkty fermentacji. Mało, byle były spożyte z kulturą, nie w samotności, w połączeniu ze szczerą wymianą poglądów &#8211; to potrafi na jakiś czas wyłączyć zupełnie organiczną skłonność mózgu do samooszukiwania się. Przynajmniej w podstawowych kwestiach.

Nie można zapomnieć o Hiroshimie i Nagasaki, nie da się wyciąć z krajobrazu Czernobyla ani Fukushimy, nie da się wiecznie ukrywać tego, co się dzieje pod wpływem amunicji ze zubożonego uranu w Iraku. Nie da się zapomnieć o ofiarach hitleryzmu i stalinizmu, ale jakoś zadziwiająco łatwo przymyka się oczy na ofiary post- i neokolonializmu (bankowego). Petrodolarową jest ta wojna, która pod każdą inną etykietą, tylko nie trzeciej wojny światowej, zalewa Europę ofiarami, którym zatyka się usta i odmawia człowieczeństwa, prawa do godnego życia i bycia. Historię  jakoś tak chętnie i łatwo dzieli się na czworo i poddaje rewizji wtedy, kiedy jej nowy, krwawy rozdział toczy się tuż tuż obok. A przecież podobno historiozofia poległa, odkąd nasze podręczniki historii przestały twierdzić, iż sensem dziejów ludzkości jest ostatecznie komunizm. Tylko czy sensem teraz ma być ślepota i populizm?

[Potwory][1] są potrzebne często po to, by poczciwe życie mogło się powoli i leniwie turlać w cieniu mitów o bohaterach. Mamy tu w Polsce takiego, co wygrał wybory i karmi się teraz mitem o sanacji, choć jakoś pewne palące, przedwyborcze obietnice i przyczyny upadku mafijnego, poprzedniego układu uporczywie nie chcą zniknąć z oczu wyborców i sceny politycznej. Czekamy na jakiegoś szewca Dratewkę, co się z nim wreszcie rozprawi. W takim klimacie horrory bez happy endu i dobrego morału stają się potrzebne, bo bez nich łatwo się odwraca oczy od prawdziwych tragedii i tego, co naprawdę jest ważne.

Jungowskie analizy mitów o zbawcach, nadchodzących burzach, apokalipsach i kataklizmach nie zawsze dają się zastosować. Jest taka granica, za którą nawet taka mitologia przestaje obowiązywać. Może właśnie ta granica jest jakimś ostatecznym, odkłamującym morałem. Bo w sumie o co jeszcze może chodzić, jeśli nie o trzeźwiejsze patrzenie na świat?

Co to ma wspólnego z astrologią? Ano przez ostatni tydzień trwał ciężki, wywołujący migreny przemarsz Merkurego (komunikacja, myślenie) i Wenus (emocje, odczuwanie, lub jego brak) przez Plutona (śmierć, rozkład, fermentacja, transformacja &#8211; oby) w Koziorożcu (ech, te priorytety życiowe&#8230;). Z najlepszych niusów ze świata &#8211; rezolucja komisji UN na temat bezprawnego ograniczenia wolności #[Juliana Assange][2]. Co do reszty, to jak mawiają ten i ów &#8211; _biez wodki nie razbieriosz_.

Życzmy sobie trzeźwości patrzenia na świat, nawet kosztem lekkiej, fizjologicznej nietrzeźwości.

 [1]: http://localgwiazdy/wynajme-potwora/
 [2]: https://twitter.com/hashtag/Assange?src=hash