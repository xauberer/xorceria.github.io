---
layout: post
title: precesja, Teleexpress i papież Urban VIII
published: true
author: sr44089gk0g398f45gi0g9hyg354
comments: true
date: 2011-01-14 05:01:19
tags:
    - era
    - papież
    - precesja
    - Ryby
    - Teleexpress
    - Urban VIII
    - Wodnik
categories:
    - gwiazdy
permalink: /pl/precesja-teleexpress-i-papiez-urban-viii
---
Dziennikarze z Teleexpressu, po personalnych atakach (dnia 9.10.2010) na czołówkę polskiej psychotroniki, uciekają się teraz do poszczekiwania w dziedzinie, o której ewidentnie nie mają zielonego pojęcia.

Bez podania nazwy zjawiska precesji, źródła informacji ani jakiegokolwiek punktu zahaczenia, który biernie wchłaniającym papkę telewidzom umożliwiłby weryfikację, radośnie oświecili swoich telefanów rewelacją, iż od bliżej nieokreślonego czasu znaki zodiaku zmieniły się&#8230; w związku z tym wszyscy są teraz baranami. Niedopowiedziane pozostawili w domyśle &#8211; jeśli w ogóle poświęcają uwagę astrologii. Problem w tym, że sektory ekliptyki pozostają nieruchome, niezależnie od precesji osi ziemskiej i są tylko desygnowane nazwami konstelacji zodiakalnych. Niezmiennie od **wielu tysięcy (!)** lat tak samo, pomimo wciąż obracającej się osi ziemskiej&#8230; oraz zmieniających się nazw aktualnej ery, również od fazy (znaku) [zodiaku tropikalnego][1].

Zagrania tego typu jako żywo przypominają świętą wojnę, prowadzoną nie tak dawno przez np. pamiętną Trybunę Ludu, w imię obrony marksistowsko-leninowskiej, jedynie słusznej myśli versus nieprawomyślna reszta świata. Dowcip w tym, że teraz już nie Moskwa jest sponsorem tej krucjaty, tylko &#8230;. ktoś inny.

Zajrzywszy do jedynie słusznego źródła wiedzy i mądrości wszelakiej (Biblii, jeśli ktoś o zgrozo nie wie), możemy się doczytać iż astrologów należy w imię Pańskie karać, a najlepiej palić na stosie. Tutaj już można się zastanowić, hm&#8230; jaki stosunek do Kościoła, jak najbardziej Powszechnego w naszej Najjaśniejszej, mają rządzące nami ultraprawicowe partie, dzielące władzę między siebie?

Jako drobną ciekawostkę podam fakt, iż nie kto inny, jak sam papież [Urban VIII][2] &#8211; mąż światły, co na Galileuszu wymusił wyrzeczenia się wszystkich jego heliocentrycznych herezji &#8211; [wyklął bullą papieską astrologię z uniwersytetów][3]. Ekskomunika de facto obowiązuje do dzisiejszego dnia, jak widać rozciąga się również na masowe media. Stało się to po tym, jak jeden z astrologów przepowiedział mu śmierć.

No cóż &#8211; era cierpiętniczych Ryb, w której chrześcijaństwo panowało, niestety minęła. Ponoć już od jakiegoś, bliżej nieokreślonego czasu mamy erę Wodnika, który za nic ma masowe religie i ich finansowe powiązania ze sferami polityki oraz masowych mediów. Tak, życzmy sobie iżby ultraprawicowe partie utrzymały się przy władzy jeszcze kilka kadencji. Dzięki temu po nich przez następne kilkaset lat będzie święty (sic!) spokój.

 



 [1]: http://www.astrologia.pl/slownik-hasla.html#Zodiak_tropikalny
 [2]: https://secure.wikimedia.org/wikipedia/pl/wiki/Urban_VIII
 [3]: http://www.astrologia.pl/slownik-hasla.html#Placidus