---
layout: post
title: Końca świata nie było
published: true
author: sr44089gk0g398f45gi0g9hyg354
comments: true
date: 2011-05-22 10:05:34
tags: [ ]
categories:
    - gwiazdy
permalink: /pl/konca-swiata-nie-bylo
---



  
  
  
    Roman Fierfas, Józef Onoszko i Zbyszek Kocik (od lewej) - zapowiedź mojego wykładu otwierającego konferencję Międzynarodowego Klubu Liderów
  


Z taką konkluzją zakończył się dla mnie kongres Międzynarodowego Klubu Liderów, na którym miałem przyjemność wygłosić swoje zdanie na temat &#8222;**2012 &#8211; Fakty i mity. Chiny vs USA, kontekst polityczny następnych 10 lat**&#8222;. Przekąs w tym, że dokładnie na pierwszy dzień spotkania pewien [gorliwie wierzący pastor z USA wyznaczył koniec świata][1] i początek sądu bożego, dokładnie o 18:00. Z tego co sobie przypominam, jakiś czas temu dostałem zapytanie dokładnie o ten termin. Zważywszy na naprawdę piękny potencjał na niebie w tym okresie obśmiałem serdecznie i astrologicznie kaczkę.

Jakoś chyba wczoraj zaczęły się pojawiać nowe objawienia według Proroka Youtube&#8217;a głoszące, że ten koniec świata będzie nie 21 maja, ale 21 października. Zważywszy na to, że poprzedni wpis na tym blogu jest o naszych [perypetiach w Egipcie, związanych z medytacją dla pokoju i harmonii][2] na świecie&#8230; nie da się ukryć, że apokaliptyczne gomułki obserwuję trochę jak entomolog swój ulubiony gatunek mrówek. A tak już bez złośliwości &#8211; zestawiam te wpisy dlatego, że gdzie jest Yang, tam  jest również ukryte Yin 😉

Oczywiście, termin kongresu również nieprzypadkowo zbiegł się z fantastycznym, jako się już rzekło, ustawieniem planet na niebie. Ramię w ramię szły ze sobą:

  * Wojownik Mars, który w znaku hedonistycznego Byka robi się nieco leniwym byczkiem Fernando, ale jak już się zbierze to żaden matador go nie powstrzyma,
  * Zalotna Wenus, która w Byku czuje się jak pączek w kosmetycznej, maślanej kąpieli piękności, z której najdrobniejszym ruchem paluszka dyryguje wszystkimi Wojownikami &#8211; bo jest w swoim królestwie,
  * Pięknousty Merkury, zmieniający się w Byku w postać poety, skłonnego do krotochwil i gawędziarstwa erotycznego jak Jaskier, spod pióra Mistrza Sapkowskiego,
  * Bezwzględny i wyrachowany Pluton, z wnętrzności znaku Koziorożca kontrolujący wszystko, temperujący i wykorzystujący wszelkie ambicje, popędy i ideały powyższej trójki do zakonserwowywania korporacjonistycznego status quo.

W poprzek do tego towarzystwa wzajemnej-i-tajemnej adoracji stoi Buntownik Uran, robiący rewolucję w krainie myśli, filozofii i nieodłącznej dla niej erystyki &#8211; czyli w znaku Barana. Nie ma tak pięknej i słodkiej manipulacji, której tenże by nie rozpoznał i nie wyśmiał.

Stając głównie po stronie roli Buntownika na kongresie, całą swoją prezentację poświęciłem obsmarowywaniu plutonicznych tendencji manipulacyjnych w globalnej polityce. Nie porywałem się na osądzanie, czy naukowcy wiedzą czy nie wiedzą, o co chodzi z:

  * trzęsieniami ziemi,
  * tsunami,
  * asteroidami,
  * zmianami osi Ziemi,
  * projektem HAARP,
  * superflarą słoneczną na miarę wydarzenia Carringtona,
  * pogłoskach o nadlatywaniu Nibiru i powrocie Annunaki,
  * jak również globalnej symulacji Powrotu Jezusa i  innych proroków wszystkich masowych religii w ramach projekcji trójwymiarowych w atmosferze, czyli projekcie BlueBeam pożenionym z chemtrailsami&#8230;

&#8230; skromnie ograniczając się do poszukiwania odpowiedzi na pytanie, komu podkarmianie medialne tych wszystkich pomysłów na apokalipsę może służyć i który&#8230; bankier na tym najlepszy robi interes.

Każdy papież (zwłaszcza Bogini Eris), włącznie ze mną oczywiście, jest absolutnie nieomylny w sprawach wiary i (zważywszy na to, że jutro mamy comiesięczne święto Eris &#8211; tym bardziej) ma święte prawo glosić prawidła swojej wiary wszem i wobec. Wszyscy, którzy mają kaprys zostać wyświęceni na papieży i papieżyce Bogini, po przeczytaniu tego zdania do końca zostają na nich wyświęceni automagicznie i są również absolutnie nieomylni w sprawach wiary, bo takie mam aktualnie papieskie kaprycho. Tako rzecze Uran w Baranie, już nieodwołalnie od [11 marca, aż do 15 maja 2018 roku][3].

Ponieważ czwórka planetarnych jeźdźców niezaistniałej apokalipsy rozjeżdża się od dzisiaj na wcześniej upatrzone pozycje, tym sarkastycznym akcentem pozwolę sobie proroctwo na najbliższy tydzień zakończyć.

**Amon**.



 [1]: http://www.youtube.com/results?search_query=harold+camping+end+of+the+world&aq=1&oq=harold+cam
 [2]: http://www.gwiazdydzisiaj.pl/2011/03/pioro-bogini-maat/
 [3]: http://www.gwiazdydzisiaj.pl/2011/03/nieoczekiwana-zmiana-miejsc/