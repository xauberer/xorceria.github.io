---
layout: post
title: Czarownice i zbawiciele
published: true
author: sr44089gk0g398f45gi0g9hyg354
comments: false
date: 2017-08-21 01:08:23
tags: [ ]
categories:
    - gwiazdy
permalink: /pl/czarownice-i-zbawiciele
image:
    feature: marxism-1.jpg
---

  
    
      
        
          
            Zbawiciele szukają biednych, zagubionych, potępionych i odrzuconych czarownic, żeby poczuć się zbawicielami. Czarownice całe rosną myśląc, że ktoś dostrzega i docenia ich nonkonformizm, nowoczesność, wyzwolenie. Rozczarowanie jest bolesną ostrogą dla niedopieszczonej, narcystycznej, niedojrzałej części &#8222;ja&#8221; &#8211; u obojga, prędzej czy później. &#8222;No&#8230; nie tak się umawialiśmy&#8221;
          
          
          
            Potem role się odwracają. Gdy nagle pojawia się pytanie &#8222;to może&#8230; dziecko?&#8221; albo proste oświadczenie &#8222;jesteś ojcem&#8221;.
          
          
          
            Zbawiciele pod ciężarem twardej, życiowej odpowiedzialności, szybko stają się bezwzględnymi czarownicami. Dawne czarownice, teraz stają się śnieżnobiałymi zbawicielkami, jeżdżąc finansowo i psychicznie po dawnych zbawicielach &#8211; a teraz tych złych, czarownicach, szatanistach. To te złe, te patriarchate, te patologie chodzące. Nie ważne, czy żywiciel rodziny  i czy sponsoruje, mnie nie potrzebny, przecież jestem wyzwolona i mogę się sama utrzymać.
          
          
          
            Jakby tak popatrzeć na to z pewnej odległości, to mamy niemal perfekcyjny model dwupartyjny tego kraju w pigułce.
          
          
          
            Polski, katolicki model zbawienia wymaga krwawej ofiary. Kogoś trzeba poświęcić na tym krzyżu, spalić na stosie lub w słomianej kukle Wicker-Man’a, ktoś musi być kozłem ofiarnym, żeby tłum przeżył oczyszczające katharsis.
          
          
          
            Mimo tego, że jest to jedna z ważniejszych podpór ideologicznych neoliberalizmu, jednak wolę protestancki pomysł na zbawienie. Dla protestantów źródłem zbawienia i moralnego oczyszczenia jest ciężka, zapełniająca maksimum czasu i wymagająca pełnego zaangażowania praca. Protestanci właśnie dlatego są protestantami, że powiedzieli „nie” watykańskim handlarzom odpustów. Za Odrą nie ma wielu chętnych na to, by dać sobie wkręcić, że oczyszczenie moralne można sobie kupić. Pieniędzmi, popularnością, uwielbieniem tłumów.
          
          
          
            Tam wystarczy jedno głupie zdanie wypowiedziane na publicznej arenie, żeby tłum zaczął powątpiewać w siłę ducha czyli umysłu mówiącego. Tutaj – tłumy zgodnie łykają populistyczny jad, jak młode pelikany.
          
          
          
            Nie da się jednego myślenia pogodzić z tym drugim, pseudomyśleniem a raczej reagowaniem bezmyślnym na to, że ktoś wali w klawiaturę stereotypowych, automatycznych reakcji emocjonalnych tłumu, potokiem jadowitego wyrzucania na kogoś swoich własnych wad i przywar, pomnożonych odpowiednio, żeby już mieć pewność, iż jest kimś lepszym.
          
          
          
            Smutna ta polska rzeczywistość. Niestety, tak to wygląda w dużym formacie sceny politycznej, jak i w małych formatach relacji międzyludzkich. To nie zachęca do tego, by czuć się „tutejszym”.
          
          
          
            Wskutek tzw. &#8222;dobrej zmiany&#8221;, cofnęliśmy się cywilizacyjnie więcej niż 25 lat wstecz. PRL, wyjęty z lodówki umysłów partyjnych mędrców, na nowo domaga się dekomunizacji. Stąd też mój sentyment, by w obrazku tytułowym umieścić ilustrację stylizowaną tak, jakby była wyświetlana na ekranie starego, 16-bitowego komputera Atari ST. Jacek Trzmiel vel Jack Tramiel szumnie wtedy go reklamował jako „Power without the price”. Dumne hasło świetnie się sprzedawało w Polsce, na progu końca komuny. Nie sposób wspomnień zatrzymać, patrząc na nowe edycje &#8222;Dziennika telewizyjnego&#8221;. Polowania na czerwone czarownice też były w czasach reaganomiki popularne.
          
          
          
            To dobry temat do medytacji (lub aktywnej imaginacji) w czasie zaćmienia, tradycyjnie obwinianego za wszystkie nieszczęścia świata, potopy, zarazy, wojny i inne końce wszystkiego.
          
          
          
            Czarna tarcza Słońca, zaćmionego przez jakże zmienny i ruchomy Księżyc, jest doskonałym ekranem projekcji z głębokiej nieświadomości. Co jest w Twojej? Co możesz z tym zrobić?
          
          
          
            Cieszę się, że hasło „koniec świata to święto ruchome”, które sam znalazłem gdzieś w okolicach poprzedniego końca świata, stało się jakoś elementem astrologicznego folkloru i niepoprawnego poczucia humoru. Może jednak…. przejdźmy trochę dalej?
          
          
          
            Naprawdę warto zajrzeć do wykładów Roberta L. Moore’a na temat naszego zaangażowania i uwikłania  w apokaliptyczne  fantazje. Czas trochę popsuć astrologom i ich wiernym fanom zabawę w wielki koniec i zbawienie.
          
        
      
      
      
      
      
        
      
    
    
    
  
  
  


