---
layout: post
title: 'Seksmisja 2020 - cz.1: Samiec, twój wróg?'
published: true
author: sr44089gk0g398f45gi0g9hyg354
comments: false
date: 2017-05-15 06:05:46
tags: [ ]
categories:
    - glosy-ze-swiata
    - gwiazdy
permalink: /pl/seksmisja-2020-cz-1
image:
    feature: fb.jpg
---

  
    
      
        
          
            Źle się dzieje nie tylko w państwie duńskim. Płeć męska jest na wymarciu, albo na prostej drodze do cyber-kastracji.
          
          
          
            Panowie nie nadążają za szybciej ewoluującymi paniami.
          
          
          
            Kobiety chodzą na jogę, taichi, stretching, krav-magę, śpiewają, grają, medytują, czarują, leczą ziołami i homeopatią, jedzą naturalnie, chodzą na psychoterapie, szkolą się, organizują szkolenia, zarabiają na życie, rodzą i wychowują dzieci, są oblatane w internetach, ich profile na portalach społecznościowych pęcznieją od promieniejącej jak 1000-watowe żarówki pozytywu aktywności, a co najważniejsze &#8211; wspierają się wzajemnie.
          
          
          
            W czym? W tym, żeby się od tych powolnych i niezdarnych, zadętych i samolubnych, niezaradnych, zadłużonych i otyłych, aseksualnych i gburowatych samców w depresji wreszcie uwolnić.
          
          
          
            Temat rzeka nieustający spotkań astrologicznych, na które przychodzą w dosłownie lwiej większości kobiety: mój samiec jest do bani, ale ciągle nie potrafię go opuścić, choć go już nie potrzebuję. Mój samiec mnie ogranicza, zatruwa, podcina mi skrzydła, kradnie energię, pasożytuje, jest słaby (niewybaczalne), jest słabszy ode mnie (zbrodnia) jest w ogóle źródłem całego zła w moim życiu. Samiec, twój wróg!
          
          
          
            Pije, ćpa, puszcza się, nie czyta książek, jest maminsynkiem pod pantoflem mamusi, jest psychopatą, narcyzem, emocjonalnym analfabetą, niezdolnym do kochania kogokolwiek. Co najważniejsze &#8211; bardzo często się powtarza &#8211; jest krytykancki, kontrolujący, zazdrosny, nienawidzi siebie albo nie kocha siebie. On, nie ja. Ja nie jestem taka.
          
          
          
            Jak tu być samcem słuchając tego?
          
          
          
            Niektórym jest łatwiej po opuszczeniu Polski, a często nawet jeszcze przed &#8211; jeśli znają języki, bo wtedy nagle okazuje się, że Polacy są &#8222;hot&#8221;, seksi i tacy męscy, prawdziwi, nie z plastiku, ciepli, szarmanccy, uprzejmi, rycerscy, dbają i zabiegają o kobiety, potrafią sprawić by się nimi czuły. Przy czym mówimy o tych samych ludziach &#8211; nic się nie zmieniło, tylko ci co oceniają są po prostu innymi ludźmi. No tak, tylko te wartości szybko maleją w oczach Polek opętanych facebookiem, Dzieńdobrytelewizjo, kawoiherbato oraz wymuskanymi modelami robiącymi za gwiazdy i prezenterów, z fejmem w internetach.
          
          
          
            Tomasza Kammela nie każda może mieć. Jaka szkoda.
          
          
          
            Jaką receptę mają na to panowie? Proste, znajdźmy wroga zewnętrznego. Żydzi, masoni, pedały, cykliści, sufrażystki, feministki, imigranci, muzułmanie, terroryści, Putin, lewaki, komuchy, czerwona zaraza, kołczing, postmodernizm, spiseg.
          
          
          
            Nie jesteś z nami? To jesteś jednym z nich!
          
          
          
            Naprawdę lżej się żyje bez polityki, bez analizowania całego tego medialnego bełkotu, mającego publikę urobić do kolejnej wojny. Chciałoby się bez tego żyć. Niestety, nie da się w nieskończoność uciekać od pytania &#8211; ty z nami, czy przeciw nam?
          
          
          
            W momencie gdy na Brigitte Macron tępe, ograniczone umysły wylewają pomyje, mogę tylko powiedzieć: chcielibyście mieć taką żonę, ale nigdy to się nie stanie.
          
          
          
            Moja odpowiedź brzmi: ja staję po stronie tego pierwiastka w kobietach, który faktycznie kocha, docenia, szanuje, potrzebuje, wspiera. Staję po stronie tego pierwiasta w mężczyznach, który po męsku pragnie wspierać i razem się rozwijać, służyć ale też i przyjmować wsparcie.
          
          
          
            Nie musi być doktorem psychologii, by rozumieć kobiety. Nie musi spędzać na siłowni całego tygodnia. Musi jednak zainteresować się mitologią &#8211; ciąg dalszy nastąpi.
          
        
      
      
      
    
    
    
  
  
  


